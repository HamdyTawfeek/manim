Reálná čísla a omega dvojka: Prohodit pořadí (asi v animaci)
  FadeOut ineq (časem)
Poset: Schovat maxima později

Podmínku na řetězce pak ověříme tak, že:
  si uvědomíme, že sjednocení konečně mnoha částečných řešení v ŘETĚZCI
  (to samé v prvním důkazu s Zornovým lemmatem)
  je stále částečné řešení, a ...

WellOrderingPrinciple:
  remove(ori_line) až po wait_to

Combo of the transfinite recursion and the axiom of choice
==========================================================

Quote: Axiom výběru zjevně platí, princip dobrého uspořádání zjevně neplatí, a Zornovo lemma -- těžko říct.
-- Jerry Bona

* Why are every two sets comparable?
* By transfinite recursion, we add edges
  * If we defined it on all ordinals, we get a contradiction with replacement and the class of ordinals being a class
  * Do we really needed working with a class and the axiom of replacement?
    * No, but it is convenient.
    * If we wanted to avoid it, we could use the set of all ordinals embeddable into bijections
* generalization: Zorn's lemma (call it Zorn's lemma or the Principle of maximality?)
  * it is actually similar to previous chapter
  * it is an interface between set theory and the rest of mathematics
* The well ordering principle
  * other reason why every two sets are comparable

:-------------------------ReminderScene---------------------------
.
. V minulé kapitole jsme se podívali, proč rekurze s výběrem funguje
. z~formálního hlediska. Ukázali jsme si to sice na příkladu klasické
. rekurze na přirozených čislech, ale z formálního hlediska není mezi
. obyčejnou a transfinitní rekurzí příliš velký rozdíl, protože se opírá
. o to, že v každé podmnožině indexů najdeme nejmenší prvek.
. V téhle kapitole si předvedeme, jak se transfinitní rekurze s výběrem
. dá použít.
.
:-------------------------IntroExample----------------------------
.
. Už ve třetí kapitole jsme naťukli otázku, zda jsou libovolné dvě
. množiny porovnatelné.
. Tedy, když si vezmeme množinu A a množinu B, tak zda vždycky najdeme
. párování, které pokrývá celou aspoň jednu z těch dvou množin.
. U některých dvojic množin to vůbec není jasné, například reálná přímka
. a omega dva.
. 
. Omega dva je nepředstavitelně dlouhý ordinál, o kterém víme jen to, že jeho
. mohutnost aleph 2 je třetí nejmenší mezi nekonečnými mohutnostmi, a reálná
. čísla mají mohutnost alespoň aleph 1.
. Dokonce se o vztahu mohutností reálných čisel a
. omega 2 nedá nic dokázat. Možná jsou stejně velké, možná jsou reálná
. čisla větší, možná menší. To se nikdy nezjistí. Přesto se dá ukázat,
. že tyto množiny je možné porovnat, i když nikdy doopravdy nezjistíme
. výsledek.
.
. V třetí kapitole jsme ještě neměli k dispozici nástroje, abychom
. takovou porovnatelnost obecných množin mohli dokázat. Teď už je
. máme. Jdeme na to.
.
:----------------------MatchingConstruction-----------------------
.
. Základní myšlenka je prostá. Transfinitní rekurzí postupně přidáváme
. jakékoli hrany do našeho párování tak dlouho, dokud to
. jde. Přidáváme je přitom 
. transfinitně, takže se nezastavujeme ani když jich máme nekonečno.
. Když už žádnou hranu
. přidat nejde, znamená to, že jsme jednu z množin vyčerpali, a
. množina A je tak menší než B nebo stejně velká.
.
:{A co když ani $A$ ani $B$ nikdy nevyčerpáme?}
.
. Je jasné, že když se náš rekurzivní proces zastaví, a nemůžeme už
. žádnou další hranu přídat, našli jsme párování, které pokrývá aspoň
. jednu z množin. K dokončení důkazu musíme ukázat, že jinak to ani být
. nemůže.
. Pro spor tedy předpokládejme, že jsme prošli všechna ordinální čísla.
. Třídu všech ordinálů značíme tímto sumbolem Ó eN.
. Každému ordinálnímu číslu jsme přiřadili nějakou novou hranu
. částečného párování.
. Na to se dá naopak dívat tak, že se nám povedlo některým hranám
. přiřadit postupně všechna ordinální čísla.
. Tyto hrany tvoří množinu, je to jenom podmnožina kartézského
. součinu A krát B. Takže z axiomu nahrazení musí i všechny ordinály tvořit
. množinu.
. A to je spor, jak jsme si už ukazovali v osmé kapitole s paradoxy, množina
. všech ordinálů existovat nemůže.
. Tím jsme tedy dokázali, že se proces zastaví, a že existuje párování,
. které pokrývá aspoň jednu z množin A, B.
.
. Ve zbytku kapitoly půjde stále o tutéž myšlenku, tedy že se
. transfinitní rekurze na množině s výběrem musí někde zastavit.
. Jenom zkusíme naši situaci ještě trochu zobecnit.
.
:--------------------------MatchingPoset-------------------------------------
.
. Napřed si to zobecnění vyobrazíme na konkrétním případu, kde jsou obě
. porovnávené množiny konečné, třeba tříprvkové.
. Na těch pak můžeme uvážit různá částečná párování.
. A na částečných párováních pak zavedeme klasické částečné uspořádání:
. Jedno párování je větší než jiné, když je příslušná množina hran
. nadmnožinou. Takto můžeme uvážit celou částečně uspořádanou množinu
. úplně všech částečných párování.
. Tato částečně uspořádaná množina má
. jeden minimální prvek, prázdné párování, a vícero maximálních, to jsou
. takové prvky, které už nad sebou nemají žádný další prvek.
.
. Maximální prvky přesně odpovídají párováním, kam už nejde nic přidat,
. takže je alespoň jedna z těch dvou množin vyčerpaná, v našem případě
. teda máme perfektní párování, takže jsou vyčerpané obě, ale obecně by
. stačila jedna.
. Takže když chceme dokázat, že existuje párování pokrývající alespoň
. jednu množinu, vlastně chceme dokázat, že existuje maximální prvek
. naší částečně uspořádané množiny.
.
. Když je ta částečně uspořádaná množina konečná, najdeme maximální
. prvek přímočaře.
. Začneme třeba na prázdném párování, a dokud nejsme na
. maximálním prvku, můžeme jít dál nahoru, tedy přidávat hrany.
. Nakonec už žádnou hranu přidat nemůžeme, neboli jsme dorazili do
. maximálního prvku.
. A to je obecný postup, jak najít maximální prvek v jakékoli
. neprázdné konečné částečně uspořádané množině
. Vůbec se nemusí jednat o množinu párování, stačí, když je konečná.
. Jakmile ale uvážíme nekonečnou částečně uspořádanou množinu, můžeme
. jít stále vzhůru, a najednou
. k žádnému maximálnímu prvku dojít nemusíme. Abychom maximální prvek našli,
. potřebujeme být schopni pokračovat limitním krokem.
.
. Otázka tedy zní, jakou jednoduchou podmínku po částečně uspořádané
. množině požadovat, aby už nějaký maximální prvek určitě obsahovala.
:{"Každý řetězec má horní mez."}
. Řešení s kterým přichází Zornovo lemma je následující: K tomu aby
. částečně uspořádaná množina měla maximální prvek stačí, aby
. měl každý řetězec horní mez. Trochu si to rozklíčujeme.
. Řetězci jsme se zabývali ve dvanácté
. kapitole o reálných číslech, a jsou to takové podmnožiny v částečném
. uspořádání, ve kterých jsou každé dva prvky porovnatelné. Můžeme si je
. představovat jako svislé čáry v celé částečně uspořádané bramboře.
.
. Horní mez řetězce pak je takový prvek, který schová celý řetězec pod
. sebe. Může to být třeba maximum nebo supremum daného řetěcze, nebo i
. třeba něco většiho.
.
. Jakmile máme splněnu tuto podmínku, máme zaručeno, že můžeme
. pokračovat nahoru i v limitním kroku, a takto můžeme stoupat
. transfinitní rekurzí s výběrem po ordinálních číslech. Nemůžeme
. ale vyčerpat všechny ordinály, protože se ordinály nevejdou do
. množiny, takže nakonec nutně dojdeme na maximální prvek.
.
. Tohle tvrzení, že kdykoli má každý řetězec horní
. mez, najdeme v částečně uspořádané množině maximální prvek, se nazývá
. Zornovo lemma. Teď jsme si ukázali, proč Zornovo lemma obecně
. platí.
. Ještě se vrátíme k našemu konkrétnímu případu částečných
. párování.
.
:------------------ZornLemmaExample1-------------------------
.
. Dokážeme ještě jednou, že jsou každé dvě množiny
. porovnatelné, tentokrát pomocí Zornova lemmatu.
. Párování, které pokrývá alespoň jednu z množin je přesně
. maximální prvek v množině všech částečných párování, takže jeho
. existence přímo plyne z Zornova lemmatu, když ověříme, že má každý
. řetězec částečných párování horní mez.
.
. To je ale přímočaré. Kdykoli si vezmeme dvě částečná párování, tak
. jsou kompatibilní v tom smyslu, že jejich sjednocení je pořád částečné
. párování.
. Abychom našli horní mez celého řetězce, stači tedy sjednotit všechny
. částečná párování v řetězci.
. Kdybychom chtěli obhájit to, že bude výsledek stále částečné párování,
. můžeme to udělat takto: Pro spor předpokládejme, že výsledné
. sjednocení není částečné párování. To znamená, že v něm máme dvě různé
. hrany, které se potkávají v jednom vrcholu.
. Když se obě vyskytly ve sjednocení, musí obě pocházet z nějakých bodů
. v řetězci. Jenže to by už sjednocení dvou prvků v řetězci nebylo
. částečné párování. A to je spor, v řetězci totiž je sjednocení
. jakýchkoli dvou prvků to větší částečné párování.
. Tím jsme ověřili podmínku, a máme hotovo.
.
. A vlastně skoro každé použití vypadá zhruba takhle.
.
:-------------------ZornLemmaGeneralUsage----------------------
.
. Obecně uvážíme množinu všech částečných řešení našeho
. problému tak, že hledaná řešení jsou maximální prvky.
. Podmínku na řetězce pak ověříme tak, že si uvědomíme, že
. sjednocení konečně mnoha částečných řešení je stále částečné řešení, a
. z toho odvodíme, že je částečným řešením i sjednocení celého řetězce.
. Z Zornova lemmatu tak odvodíme existenci hledaného maximálního prvku.
. 
:{V čem je to jednodušší než přímo použít rekurzi?}
. 
. Jistě, dalo by se říci, že ten první důkaz za použití rekurze byl
. jednodušší, přehlednější, přímočařejší. A je do značné míry pravda, že
. jakýkoli důkaz Zornovým lemmatem se dá přeformulovat jako důkaz
. transfinitní indukcí s výběrem.
. 
:{Není třeba znát teorii množin.}
. 
. Ale Zornovo lemma je užitečné pro ty, kteří se nechtějí zabývat
. detaily teorie množin. Abyste vysvětlili, co říká Zornovo lemma, stačí
. vysvětlit částečná uspořádání a řetězce. Nemusíte vysvětlovat, co jsou
. dobrá uspořádání, transfinitní rekurze, ordinály, či rozdíl mezi
. množinou a třídou. A tak matematika funguje.
.
:---------------------HowMathWorks-------------------------
.
. Jeden matematik pomocí
. jedné teorie odvodí nástroj, který danou teorii navenek nepotřebuje a
. poskytne jej ostatním.
. Další matematici pak ten nástroj můžou použít pro svoje teorie aniž by
. se museli starat o teorii množin.
. 
. (báze vektorového prostoru prostoru, netriviální ultrafiltr, kostra grafu).
. 
. Bohužel tak ale Zornovo lemma slouží předevšim jako nástroj pro
. pokročilejší matematické teorie, takže se mi jeho použítí těžko
. demonstruje na jednoduchých přikladech. Můžeme si ale ukázat ještě
. jeden příklad použití Zornova lemmatu -- jak z Zornova lemmatu
. zpětně odvodit axiom výběru.
.
:--------------------ZornLemmaToAC-----------------------
.
. Axiom výběru říká, že když máme množinu neprázdných disjunktních
. množin, ty si tady nakreslíme jako řádky, tak můžeme z každého řádku
. najednou vybrat jeden prvek, a výsledek zabalit do množiny. Jinými
. slovy existuje množina, která protíná každý řádek v přesně v jednom bodě.
. Axiom výběru dokážeme z Zornova lemmatu opět typickým způsobem.
. Uvážíme částečně uspořádanou množinu všech částečných výběrů -- tedy
. takových množin, které protínají každý řádek v žádném nebo jednom
. bodě. Maximální prvky jsou pak je přesně to, co hledáme -- částečné
. výběry, které nejdou rozšířit, a tak musí protnout každý řádek
. přesně jednou.
.
. K dokázání axiomu výběru tak stačí ověřit podmínku na řetězce.
. A argument je opět klasický -- v řetězci na sebe jednotlivé prvky
. navazují, takže stačí vzít sjednocení celého řetězce a máme horní
. mez. Tím jsme ověřili podmínku na řetězce, z Zornova lemmatu tak
. vyplývá existence maximálního prvky, a axiom výběru je dokázaný.
.
:--------------------WellOrderingPrinciple-----------------------
.
. Zornovo lemma se tak někdy nazývá ekvivalentem axiomu výběru, ale je
. to trochu zavádějící v tom, o jak složitá tvrzení se jedná. Přesnější
. by bylo říci, že k důkazu Zornova lemmatu je potřeba axiom výběru, a
. že se jedná o natolik silný nástroj, že dokáže axiom výběru shodou
. okolností zpětně dokázat. Vedle Zornova lemmatu se často zmiňuje ještě
. jeden ekvivalent axiomu výběru: Princip dobrého uspořádání. V závěru
. této kapitoly se na něj ještě trochu podíváme.
.
. Princip dobrého uspořádání říká, že v každé množině můžeme uspořádat
. prvky tak, aby tvořila dobře uspořádanou množinu. Třeba reálná čisla
. nejsou dobře uspořádaná, ale mohli bychom je přeuspořádat tak, aby
. dobře uspořádaná byla. To na první pohled může vypadat absurdně,
. vždyť je reálných čísel nespočetně, a kdoví kolik přesně. Ale důkaz
. je stejně přímočarý jako ten první důkaz porovnatelnosti libovolných
. dvou množin.
.
. Uvážime třídu všech ordinálních čisel, a transfinitní rekurzí
. s výběrem na ně budeme postupně pokládat reálná čisla.
. Nemůžou se nám přitom vyčerpat všechny ordinály,
. protože není možné všechny ordinály pokrýt množinou. Z toho plyne,
. že nám časem dojdou reálná čisla časem. A protože jsme je
. přeuspořádali na ordinální čisla, máme na nich teď dobré uspořádání.
.
. Z pohledu tohoto důkazu snad vypadá důkaz principu dobrého uspořádání
. jako trivialita, ale samotný princip dobrého uspořádání je docela
. silné tvrzení.
. Je možné z něj přímočaře odvodit jak to, že jsou každé
. dvě množiny porovnatelné, tak axiom výběru. Myslím, že ale bude lepši
. nechat tyhle otázky jako cvičení. Snad jenom napovím, že pro důkaz
. porovnatelnosti postačuje pátá kapitola, a pro důkaz axiomu se hodí
. výběru ten popis dobrého uspořádání, který říká, že každá neprázdná
. podmnožina má nejmenši prvek.
.
. V dalším díle použijeme princip dobrého uspořádání na něco ještě
. jiného. Definujeme si, co formálně znamená mohutnost, a ukážeme si,
. jak lze dělat rekurzi s výběrem ještě o něco chytřeji. Nashle příště.
