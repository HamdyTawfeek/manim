Combo of the transfinite recursion and the axiom of choice
==========================================================

Quote: Axiom výběru zjevně platí, princip dobrého uspořádání zjevně neplatí, a Zornovo lemma -- těžko říct.
-- Jerry Bona

* Why are every two sets comparable?
* By transfinite recursion, we add edges
  * If we defined it on all ordinals, we get a contradiction with replacement and the class of ordinals being a class
  * Do we really needed working with a class and the axiom of replacement?
    * No, but it is convenient.
    * If we wanted to avoid it, we could use the set of all ordinals embeddable into bijections
* generalization: Zorn's lemma (call it Zorn's lemma or the Principle of maximality?)
  * it is actually similar to previous chapter
  * it is an interface between set theory and the rest of mathematics
* The well ordering principle
  * other reason why every two sets are comparable

V minulé kapitole jsme se podívali, proč rekurze s výběrem funguje
z~formálního hlediska. Ukázali jsme si to sice na příkladu klasické
rekurze na celých čislech, ale z formálního hlediska není mezi
obyčejnou a transfinitní rekurzí příliš velký rozdíl, protože se opírá
o to, že v každé podmnožině indexů najdeme nejmenší prvek.
V téhle kapitole si předvedeme, jak se transfinitní rekurze s výběrem
dá použít.

Už ve třetí kapitole jsme naťukli otázku, zda jsou libovolné dvě
množiny porovnatelné, tedy zda mezi nimi existuje párování, které
pokrývá celou aspoň jednu z nich. U některých dvojic množin to vůbec
není jasné, například reálná přímka a omega dva. Omega dva je
nepředstavitelně dlouhý ordinál, o kterém víme jen to, že jeho
mohutnost je třetí nejmenší mezi nekonečnými mohutnostmi, a reálná
čísla jsou nespočetná. Dokonce se o vztahu mohutností reálných čisel a
omega 2 nedá nic dokázat. Možná jsou stejně velké, možná jsou reálná
čisla větší, možná menší. To se nikdy nezjistí. Přesto se dá ukázat,
že tyto množiny je možné porovnat, i když nikdy doopravdy nejsistíme
výsledek.

V třetí kapitole jsme ještě neměli k dispozici nástroje, abychom tuto
porovnatelnost mohli dokázat. Teď už je máme. Jdeme na to.

Základní myšlenka je prostá. Postupně přidáváme jakékoli hrany do
našeho párování tak dlouho, dokud to jde. Když už to nejde, znamená
to, že jsme jednu z množin vyčerpali.

To znamená, že si v duchu předchozí kapitoly pro každé neúplné
párování axiomem výběru určíme jednu hranu, kterou do párování můžeme
přidat. Následně spustíme proces transfinitní rekurze daný předpisem:
podívej se, jakou množinu hran už jsi použil v předchozích krocích, a
pokračuj tou hranou, kterou předepsal axiom výběru.

Je jasné, že pokud se tento proces zastaví, našli jsme párování, které
pokrývá aspoň jednu z množin.
Takže k dokončení důkazu musíme vyvrátit připad, že se proces
nezastavil. Představme si tedy, že jsme každému ordinálnímu číslu
přiřadili nějakou hranu, a přesto jsme ani jednu z množin nevyčerpali.
Na to se dá naopak dívat tak, že se nám povedlo nějaké podmnožině
kartézského součinu přiřadit všechny ordinály.
Protože naše podmnožina kartézského součinu je množina, musí
z axiomu nahrazení existovat i množina všech ordinálů -- máme předpis,
jak přeložit hranu na ordinál.
Ale množina všech ordinálů nemůže existovat -- musel by to totiž být
současně ordinál, který tím pádem musí obsahovat sám sebe, což nemůže
nastat ani u obecných množin z axiomu fundovanosti, a u ordinálů už
tuplem.

Tím jsme tedy dokázali, že se proces zastaví, a že existuje párování,
které pokrývá aspoň jednu z množin A, B.

A pokud se vám nelíbí, jak jsme použili axiom nahrazení, vězte, že se
axiom nahrazení se v tomto důkazu dá obejít. Jen se tím důkaz stane
techničtější, tak to tu ukazovat nebudeme. Myšlenka spočívá v tom, že
místo všech ordinálů uvážíme jenom ty, které odpovídají dobře
uspořádané podmnožině hran.

Ve zbytku kapitoly půjde stále o tutéž myšlenku, tedy že se
transfinitní rekurze na množině musí někde zastavit. Jen se podíváme
na obecnějši případy.

Jedna varianta, jak náš důkaz zobecnit spočívá v tom, že se na množinu
všech částečných párování budeme dívat jako na částečně uspořádanou
množinu. Jedno párování je menší než jiné, pokud se jedná o nadmnožinu
hran. Když postupně vytváříme větši a větši párování, vlastně v tomto
částečném uspořádání šplháme nahoru, a chceme transfinitní rekurzí
došplhat až k nějakému maximálnímu prvku, tedy takovému, který už nad
sebou nic nemá.

Pochopitelně, že ne každá částečně uspořádaná množina má maximální
prvek, vždyť ani třeba taková přirozená čisla jej nemají. Naše
částečně uspořádaná množina musí umožňovat provádět limitní kroky. To
se obvykle zajistí následující podmínkou:
Každý řetězec, to je část částečně uspořádané množiny, kde jsou každé
dva prvky porovnatelné, je shora omezený, tedy najdeme prvek takový,
že celý řetězec je neostře pod tímto prvkem.

Takto jsme dostali obecné tvrzení, kterému se říká Zornovo
lemma. Zornovo lemma zní: Kdykoli máme neprázdnou částečně uspořádanou
množinu takovou, že každý její řetězec je shora omezený, najdeme v
této množině maximální prvek.

V našem případě částečných párování dvou množin je podmínka na horní
mez řetězců zajištěna pomocí sjednocení -- kdykoli sjednotíme řetězec
částečných párování, stále se bude jednat o částečné párování. I když
při obecném sjednocení částečných párování by párování vyjít nemuselo,
to, že máme řetězec zajišťuje, že jsou příslušná párování
kompatibilní.

A sjednocení je popravdě zdaleka nejčastější způsob, jak podmínku
Zornova lemmatu ověřit, ať už dokazujete třeba existenci báze
lineárního prostoru, nebo ultrafiltru, všechno je to na jedno brdo.

Ale abych se ale přiznal, mně připadá Zornovo lemma zejména jako
způsob, jak předat výsledek teorie množin mimo teorii množin, aniž by
bylo nutné vysvětlovat, co to znamená dobré uspořádání a transfinitní
rekurze. V okamžiku, kdy člověk zná transfinitní rekurzi s výběrem, je
typicky jedno, jestli formuluje svůj důkaz přes Zornovo lemma, nebo přes
rekurzi. A já považuji rekurzi typicky za o něco názornější, nicméně
proti gustu, žádný dišputát.

Další obecné tvrzení z obecného soudku se nazývá princip dobrého
uspořádání. To říká, že jakkoli velkou množinu, třeba reálná čísla,
můžeme přeuspořádat, aby bylo toto uspořádání dobré, tedy tak, že
každá neprázdná koncová množina má následníka.

A důkaz je opět v podobném duchu jako u předchozích
tvrzení. Transfinitní rekurzí postupně bereme různé prvky naší
množiny, dokud to jde. Víme, že se tenhle proces musí někde zastavit,
protože jinak bychom mohli axiomem nahrazení sestrojit množinu všech
ordinálů. A protože ordinály jsou dobře uspořádané, tak jsme si právě
naší množinu dobře uspořádali.

Tato dvě tvrzení -- Zornovo lemma a princip dobrého uspořádání se
často označují za ekvivalenty axiomu výběru. To znamená, že jsme pro
jejich důkaz potřebovali použít axiom výběru, a naopak je možné
z Zornova lemmatu nebo principu dobrého uspořádání zpětně dokázat
samotný axiom výběru. Přesto je stavení axiomu výběru na roveň těmto
dvěma větám je trochu zavádějící. Abychom dokázalo Zornovo lemma a
princip dobrého uspořádání, potřebovali jsme vybudovat teorii okolo
ordinálů a transfinitní rekurze s výběrem, zatímco opačný důkaz axiomu
výběru z těchto vět je docela přímočarý. Takže si to tu neukážeme,
zkuste si to sami, je to pěkné cvičení na probírané pojmy.

V dalším díle použijeme princip dobrého uspořádání, definujeme si, co
formálně znamená mohutnost, a ukážeme si, jak lze dělat rekurzi s
výběrem ještě o něco chytřeji. Nashle příště.
