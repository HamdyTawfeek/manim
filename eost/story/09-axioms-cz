A new beginning
===============

Quote: Na počátku bylo slovo, a to slovo bylo od Matematika, a to slovo bylo: \uv{množina}.

:------------------------ReminderScene---------------------
.
. V minulém díle jsme se chtěli vyhnout paradoxům, a proto jsme zavedli
. formální svět množin.
. V něm žijí množiny obsahující některé další množiny, ale nemáme
. zaručeno, že bychom mohli jakoukoli třídu množin zabalit do množiny,
. například třída všech množin žádné množině neodpovídá.
. Na celý svět formální teorie množin se taky můžeme dívat jako na obří
. orientovaný graf, kde šipky ukazují, do kterých množin prvky patří.
. Někdy tak budeme říkat objektům světa teorie množin množiny, někdy
. prvky, ale formálně se jedná o to samé. Jediný rozdíl je v tom, v jaké
. roli se na dané objekty díváme.
.
. Axiomy teorie množin zaručí, že chování tohoto světa skutečně
. převážně odpovídá tomu, co bychom od množin čekali. Bude to několik
. základních přepokladů, které pro množiny budeme mít, a ze kterých
. vyplyne všechno ostatní. V tomto díle si tuhle základní sadu axiomů
. představíme, a tak trochu odvodíme.

:--------------------FirstAxioms--------------------------
.
:{"0) Axiom existence: Existuje prázdná množina"}
. První, nebo spíš nultý axiom nám dává aspoň něco, od čeho se můžeme
. odrazit -- prázdnou množinu. Jinak bychom si mohli třeba myslet, že ve světě
. teorie množin nic není.
. Prázdná množina je jednoduše množina, která nic neobsahuje, tedy
. v grafovém znázornění do ní nevedou žádné šipky. Obráceně ale
. z prázdné množiny šipky mohou vést, prázdná množina může být prvkem
. jiných množin.
.
. Sám axiom existence ale už neříká nic o tom, kolik takových prázdných
. množin bude. Hypoteticky bychom mohli mít modrou prázdnou množinu, a
. červenou prázdnou množinu, mezi kterými by bylo možné
. rozlišovat. Takhle by se ale množiny podle matematiků chovat neměly.
.Zabrání tomu druhý axiom teorie množin, axiom extensionality.
:{"1) Axiom extensionality: Množina je určena pouze svými prvky"}
. To je obecný princip, že
. množina není určena ničím jiným než svými prvky. Zkrátka prvky množiny
. vnímáme jako tu jedinou informaci, která množinu určuje a nemůže se
. stát, aby dvě různé množiny, měly přesně stejné prvky. Když už nám
. někde vyjdou dvě množiny se stejnými prvky, tedy v grafovém pojetí na
. ně ukazují přesně stejné prvky, znamená to, že se jedná o
. jednu a tutéž množinu.
. Ještě poznámka stranou, teď to může vypadat, že ty tři
. bílé prvky porušují axiom extenzionality, ale to proto, že svět teorie
. množin nekreslíme celý, a ty bílé prvky zase obsahují něco dalšího,
. čím je můžeme zase rozlišit. Konec poznámky.
. 
. Představili jsme si první dva axiomy teorie množin. Dál se zamyslíme
. nad tím, jak bychom si představovali budování množin.
.
. Například takovýmto axiomem: každá konečná třída je množina. To
. znamená, že kdykoli si vezmeme
. konečnou třídu prvků, můžeme je zabalit do množiny. Tedy existuje
. další prvek světa teorie množin, do kterého ukazují přesně určené
. prvky.
. Tohle v teorii množin opravdu platí, a mohl by to být i axiom.
. Ale matematici mají rádi axiomy co možná nejzákladnější.
. Takže než aby řekli, že konečný počet prvků vždycky můžeme zabalit do
. množiny, raději poskytnou nástroje, kterými to můžeme udělat.
. 
. Například takto:

:---------------------SingletonsAndUnions----------------------------
.
. Jeden axiom řekne, že kdykoli máme ve světě teorie množin nějaký
. prvek, můžeme sestrojit jednoprvkovou množinu obsahující přesně tento
. jeden prvek.
. "Jednoprvkové množiny."
. A druhý axiom zaručí, že existují sjednocení dvojic.
. "Sjednocení dvojic."
. Tedy kdykoli máme dvě množiny, tak existuje i
. jejich sjednocení, to jest množina obsahující všechny prvky obou množin.
.
. Pomocí takových dvou axiomů můžeme sestrojit jakoukoli konečnou
. množinu prvků. Vezmeme si konečné množství prvků, které chceme zabalit
. do jedné množiny. Každý z těchto prvků
. napřed zabalíme zvlášť pomocí operace s jednoprvkovými množínami. A
. následně můžeme pomocí sjednocení dvojic sjednotit napřed první dvě
. jednoprvkové množiny, potom výsledek sjednotit s třetí, výsledek toho
. s čtvrtou, a připadně dál, je li třeba. Nakonec dostaneme, co jsme
. předtím chtěli -- danou konečnou množinu obsahující vybrané prvky, a
. dosáhli jsme toho pomocí poměrně elementárních operací -- vytvoření
. jednoprvkové množiny a sjednocení dvojice.
.
. Matematici ale šli v hledání podstaty ještě dál. Ani jeden z těchto
. axiomů stále není skutečný axiom teorie množin.

:---------------------PairsAndUnions----------------------------

. Sjednocení dvou množin
. je stále považováno jako spojení dvou operací.
. Napřed použijeme axiom dvojice.

:{"2) Axiom dvojice: Pro dané dva prvky existuje množina obsahující přesně je."}
. Ten říká, že kdykoli si vezmeme dva prvky, tedy množiny, můžeme je
. zabalit do nové dvouprvkové množiny. Je to podobné, jak ty
. jednoprvkové množiny.

. A až potom použijeme axiom sjednocení, který obecně nesjednocuje
. dvojici množin, ale všechny množiny uvnitř určité množiny.
:{"3) Axiom sjednocení: Existuje sjednocení všech prvků dané množiny."}
. To se dá představit tak, že axiom sjednocení umaže ty vnitřní
. hranice.
. Tím vznikne přesně sjednocení původních dvou množin.

. A proč nepotřebujeme axiom na jednoprvkové množiny?
. I na ně totiž můžeme tak trochu zneužít axiom dvojice.
. V podmínce axiomu dvojice není, že ty dva zadané prvky 'x' a 'y' musí
. být různé. Takže když si za obojí dosadíme jeden prvek 'x', dostaneme
. množinu obsahující x, x a nic víc. Množina ale nemá jak prvek x
. obsahovat dvakrát. Z formálního hlediska to říká, že do výsledné
. množiny vede šipka jenom z 'x', a z ničeho jiného. Ale 'x' je ve
. skutečnosti jenom jeden prvek, takže výsledná množina je prostě
. jednoprvková množina obsahující x.
. Možná jsem to teď řekl trochu překomplikovaně. Pointa je, že z
. principu toho, jak se na množiny díváme nedává smysl, aby množina
. obsahovala prvek vícekrát. Což neznamená, že bychom na něco takového
. nemohli ani pomyslet, ale nerozlišíme to od skutečnosti, kdy jej
. obsahuje jenom jednou.
. Tímhle pozorováním jsme završili axiomy, které nám umožní poskládat
. jakoukoli konečnou množinu, a jdeme na další.

:---------------------AxiomOfSelection----------------------------

:{"4) Axiom vydělení: Z množiny vydělit podmnožinu jakýmkoli pravidlem."}
. Posledním axiomem týkající se základních konstrukcí je axiom
. vydělení. Tento axiom říká, že kdykoli máme nějakou množinu A, a
. pak nějaké pravidlo v jazyce teorie množin, třeba, že si vybereme
. jenom lichá čisla, můžeme se pro každý prvek podívat, zda splňuje dané
. pravidlo, a sestrojit podmnožinu množiny A vymezenou tímto
. pravidlem. Už víe, že kdybychom nezačínali s množinou A, nemohli
. bychom si obecně vzít jakoukoli množinu množin splňující dané
. pravidlo, problémy jsme viděli v minulé kapitole. Že si třeba
. nemůžeme vzít množinu všech množin, které neobsahují samy sebe.
. Ale tento axiom má této přirozené konstrukci množin ze všech axiomů
. asi nejblíž. Jenom je potřeba vždy vycházet z nějaké předchozí
. množiny.
.
. Axiom vydělení se taky hodí třeba k sestrojení průniku dvou množin.
. Mějme dvě množiny A a B. Naše pravidlo bude "Prvek leží v množině B",
. a axiomu vydělení použijeme na množinu A. Pravidlu odpovídají prvky z
. množiny B, ale současně se při použití axiomu vůbec nedíváme mimo
. množinu A. Sestrojíme tak průnik množin A a B.
.
. Axiomy existence, dvojice, sjednocení a vydělení osobně považuji za
. axiomy základních konstrukcí.
. Už jenom axiomy existence a dvojice vynutí,

:----------------------InfiniteWorld-------------------------

. aby byl svět množin nekonečný. Můžeme zabalovat množiny do dvojic, a
. vyrábět tak nové a nové dvojice. Na druhou stranu nám zatím nic
. nezaručuje, že by existovala nějaká nekonečná množina.
. Axiomy, které umožní pracovat s nekonečny přijdou záhy, ale
. napřed si připomeneme konstrukci velké množiny z úvodu čtvrtého dílu o
. transfinitní rekurzi.

:-----------------LargeConstructionReminder--------------
.
. Začali jsme s množinou všech přirozených čísel omega. Pak jsme uvážili
. potenční množinu P omega, tedy všech podmnožin omegy. Tuto operaci jsme
. zopakovali dvakrát, třikrát, a takhle jsme pokračovali přes všechna
. přirozená čísla. Nakonec jsme výsledek sjednotili a získali jsme ještě
. větší množinu než ty předchozí.
. Tento proces by se dal nazvat ukázkovým pro použití axiomů teorie
. množin.

:-----------------LargeConstructionAxioms--------------

. Začínáme s omegou, množinou všech přirozených čísel. A
. skutečně, další axiom, axiom nekonečna, defakto říká, že existuje
. množina všech přirozených čísel.
:{"5) Axiom nekonečna: Existuje množina všech přirozených čísel."}
. Není to úplně přesné, a prozatím je to i řečeno poněkud vágně, když
. jsme si ještě ani neřekli, co jsou ve světě teorie množin vlastně
. znamenají přirozená čísla. Přirozené číslo, jako každý jiný objekt v
. teorii množin musí být kódované nějakou množinou. Blíže se na znění
. axiomu nekonečna tudíž v jedenácté kapitole o formálních
. číslech. Teď se ale vrátíme k našemu postupu.

. Další krok spočívá v sestrojení potenční množiny, tedy množiny všech
. podmnožin.
.  A to je přesně další axiom.
:{"6) Axiom potenční množiny: Od každé množiny existuje potenční množina."}
. Axiom potenční množiny říká, že od každé množiny můžeme sestrojit její
. potenční množinu, tedy množinu všech podmnožin.
. Když budeme tenhle axiom používat pořád dokola, sestrojíme tak celou
. naši posloupnost čím dál většich množin.

. Teď se dostáváme k otázce, jak všechny tyto potenční množiny
. sjednotit. Dostává se ke slovu již dříve zavadená silnější verze
. axiomu sjednocení,
:{"3) Axiom sjednocení: Existuje sjednocení všech prvků dané množiny."}
. kdykoli máme množinu množin, můžeme sjednotit všechny její
. prvky. Abychom mohli axiom sjednocení použít, potřebujeme zabalit
. všechny ty potenční množiny do jedné množiny. O to se postará další
. axiom, axiom nahrazení.
:{"7) Axiom nahrazení: Můžeme nahradit všechny prvky v libovolné
. množině za jiné pomocí daného pravidla."}
. Kdykoli máme nějaké pravidlo, jak nahrazovat prvky za jiné, začít s
. jednou množinou, aplikovat toto pravidlo na jinou množinu, a výsledek
. bude opět množina. Takhle řečeno je to dost obecné, ale snad to bude
. jasnější na našem příkladu.
. Sice zatím nevíme, jestli existuje množina, která by obsahovala
. všechny ty naše potenční množiny, ale tyhle čárečky původně
. reprezentují přirozená čísla. A už víme, že množina všech přirozených
. čisel existuje, to plyne z axiomu nekonečna.
.
. A teď jednoduše každému přirozenému číslu n přiřadíme n-násobnou
. potenční množinu od omegy, to bude naše pravidlo. Takže nule přiřadíme
. omegu, jedničce P omega, a tak dál. Axiom nahrazení teď přesně říká,
. že tím pádem můžeme zabalit do jedné množiny i všechny ty n-násobné
. potenční množiny od omegy.
.
. Na tuhle množinu můžeme konečně aplikovat axiom sjednocení a dostat
. kýžený výsledek.

. Ještě bych rád poznamenal jednu technikalitku -- v této konstrukci
. jsme použili i axiom extenzionality. To je ten, který říká, že
. množina je určena pouze svými prvky, a ničím jiným. Proč?
. Protože když chceme použít axiom nahrazení, musíme mít pro každé
. přírozené číslo naprosto jednoznačně předepsané, kterou množinu mu
. přiřadíme.
. A naše pravidlo, přiřadit čislu n n-násobnou potenční množinu od omegy
. skutečně je jednoznačné, ale jenom pokavaď předpokládáme axiom
. extensionality.
. Kdybychom axiom exstensionality neměli, mohlo by existovat několik
. různých takových množin, které by sice měly stejné prvky, ale jinak by
. byly rozlišitelné. Tím pádem by pravidlo ukazovalo na víc různých
. množin pro jedno přirozené čislo, a nemohli bychom jej pro axiom
. nahrazení použít.

. Naštěstí axiom extensionality máme, takže se
. to nestane, každému číslu náleží jednoznačně přesně jedna množina, a
. můžeme axiom nahrazení se použít dá.
. Teda, nejsem si jistý, nakolik bylo tohle vysvětlení pochopitelné, ale
. zkrátka si z toho odneste, že axiom extensionality není jenom pro
. srandu králíkům.
. Tím už máme skoro všechny axiomy probrané, zbývají nám už ještě dva.

:--------------------AxiomOfChoice----------------------

:{"8) Axiom výběru: Lze provést nekonečně mnoho nahodilých výběrů najednou."}
. Jeden z nich, axiom výběru, byl v minulosti docela kontroverzní, dnes už
. je veskrze přijimaný. Blíže se na něj podíváme v třinácté kapitole.
. Zhruba řečeno říká, že můžeme provést nekonečně
. mnoho nahodilých výběrů najednou a konkrétně říká toto. Kdykoli máme
. množinu neprázdných, disjunktních neboli neprotínajících se množin,
. můžeme z každé vybrat jeden prvek, a z těchto prvků vytvořit novou
. množinu. Na první pohled to nevypadá, že by to umělo něco moc
. velkého, a v řadě případů se práce axiomu výběru dá zastat pomocí
. jiných axiomů jako je nahrazení, nebo sjednocení a vydělení, ale
. když chceme provést nekonečně mnoho nahodilých výběrů najednou, tak
. nám nic jiného nezbývá.

:--------------------AxiomOfFoundation----------------------

. A poslední axiom, axiom fundovanosti, nebo též axiom regularity,
. uvádíme spíše jen pro úplnost.
:{"Axiom fundovanosti: Neexistují \uv{divné} množiny."}
. Říká, že se nemůže stát, že by například množina obsahovala samu sebe,
. nebo obecně, že by existovala množina, která by obsahovala další
. množinu, která by obsahovala další množinu, a tak by to šlo pořád do
. nekonečna.

. Ale pochopitelně, že tahle vágní představa není přesně to, co daný
. axiom říká. Jeho přesná formulace je následující.
. Kdykoli máme nějakou neprázdnou množinu, tak můžeme najít některý její
. prvek, který je coby množina s původní množinou disjunktní, tedy nemá
. žádné společné prvky.
. 
. Uh? To na první pohled nevypadá jako to, co jsem před chvílí
. popisoval, že? Tak když už jsem se do toho uvrtal, tak nastíním
. souvislost.

. Představme si, že by existoval takový ten tunel -- množina obsahující
. množinu obsahující množinu, a tak pořád dál donekonečna.
. Teď si to nakreslíme v grafovém pojetí.
. V tom vidíme nekonečnou posloupnost, ve které jdeme po šipkách
. pozpátku.

. Pomocí dalších axiomů teorie množin takovou posloupnost můžeme zapalit
. do množiny.

. Ale ať si v takové množině vybereme kterýkoli prvek,
. tak tento prvek copy množina obsahuje ten další prvek
. v posloupnosti. Není s původní velkou množinou disjunktní.
. To je ve sporu s axiomem fundovanosti, takže z axiomu fundovanosti
. taková množina existovat nemůže, a nemůže tedy ani existovat ta
. množina, se kterou jsme začali.

:-------------------VonNeumannUniverse-----------------------

. Potom má axiom fundovanosti v teorii množin ještě další místo, pomáhá
. rozřadit všechny množiny do určité hierarchie, ale to je spíše otázka
. nad rámec esence teorie množin. Jestli vás to zajímá, můžete si třeba
. vyhledat pojem "Von Neumann universe" na anglické wikipedii nebo
. "Fundované jádro" na České.
. V elementární teorii množin ale axiom fundovanosti není až tak
. podstatný, a někdy ho dokonce matematici záměrně z axiomů odstraňují,
. tak se mu už podrobněji věnovat nebudeme, a zakončíme naše povídání o
. axiomech. Už tak to trvalo déle, než jsem původně zamýšlel.

:---------------------AxiomsReminder----------------------------

. Na závěr si zkuste pozastavit video, prohlédnout si právě probraný
. seznam axiomů, a vzpomenout si, co který axiom říká. Je jich docela
. dost. Za ty nejdůležitějši bych označil axiomy extensionality,
. sjednocení, nekonečna, potenční množiny, nahrazení a výběru. Mimo jiné
. proto, že už jenom z těch se dají odvodit všechny ostatní axiomy kromě
. fundovanosti.
. Nejspíš se ale shodnem, že působivější než samotné axiomy, je fakt, že
. těchto pár axiomů stačí na to, abychom vybudovali celý matematický
. svět se vším všudy.

:----------------------NextChapter------------------------------

V dalším díle s tím začneme, řekneme si, co je ve světě teorie množin
znamená uspořádaná dvojice, a ukážeme si, jaká je souvislost grafem,
grafem, a grafem. Nashle příště.
