A new beginning
===============

Quote: Na počátku bylo slovo, a to slovo bylo od Matematika, a to slovo bylo: \uv{množina}.

V minulém díle jsme si řekli, že se na celý svět teorie množin můžeme
dívat jako na jistý obří orientovaný graf -- tedy spousta objektů, to
jsou množiny, které někdy splňují, že jeden objekt je prvkem jiného.

Axiomatika teorie množin zaručí, že chování tohoto světa skutečně
převážně odpovídá tomu, co bychom od množin čekali. Bude to několik
základních přepokladů, které pro množiny budeme mít, a ze kterých
vyplynou všechny ostatní. V tomto díle si tuhle základní sadu axiomů
odvodíme.

Abychom měli od čeho se odrazit, potřebujeme alespoň prázdnou
množinu. To je jednoduše množina, která nic neobsahuje, tedy v našem
znázornění z ní nevedou žádné šipky.
:{"0) Axiom existence: Existuje prázdná množina"}
A to je i první axiom teorie
množin -- Axiom existence říká, že existuje prázdná množina.

Sám axiom existence ale už neříká nic o tom, kolik takových prázdných
množin bude. Hypoteticky bychom mohli mít modrou prázdnou množinu, a
červenou prázdnou množinu, mezi kterými by bylo možné
rozlišovat. Takhle by se ale množiny neměly chovat, zabrání tomu druhý
axiom teorie množin, axiom extensionality.
:{"1) Axiom extensionality: Množina je určena pouze svými prvky"}
To je obecný princip, že
množina není určena ničím jiným než svými prvky. Tedy sice neplatí, že
každá třída množin odpovídá nějaké množině, ale když už ano, pak je
taková množina pouze jedna. Jednoduše proto, že prvky množiny vnímáme
jako tu jedinou informaci, která množinu určuje. Nemůže se stát, aby
dvě různé množiny, měly přesně stejné prvky. Když už nám někde
vyjdou dvě množiny se stejnými prvky, znamená to, že se jedná o jednu
a tutéž množinu. Proto také můžeme mít pouze jednu prázdnou množinu.

Tohle jsou dva první teorie množin. Teď se zamyslíme nad tím, jak
bychom si představovali budování množin. V teorii množin platí, že
kdykoli si vezmeme konečný počet prvků, najdeme množinu, která
obsahuje přesně tyto prvky. To bychom mohli prohlásit za axiom, ale ve
skutečnosti je to až důsledek několika jiných axiomů. Napřiklad
následujících.

Jeden axiom řekne, že kdykoli máme nějaký prvek, můžeme sestrojit
jednoprvkovou množinu obsahující přesně tento jeden prvek.
"Jednoprvkové množiny."
A druhý axiom zaručí, že kdykoli máme dvě množiny, tak existuje i
jejich sjednocení, tedy množina obsahující všechny prvky obou množin.
"Sjednocení dvojic."
Poznamenejme, že jelikož v samotném jazyce teorie množin nedává smysl,
aby nějaká množina obsahovala nějaký prvek vícekrát, bude sjednocení
obsahovat pouze jednou i prvky vyskytující se v obou množinách.

Pomocí takových dvou axiomů můžeme sestrojit jakoukoli konečnou
množinu prvků. Uvažme konečné množství prvků, každý z těchto prvků
můžeme zabalit do množiny pomocí axiomu o jednoprvkových množínách. A
následně můžeme pomocí sjednocení dvojic sjednotit napřed první dvě
jednoprvkové množiny, potom výsledek sjednotit s třetí, výsledek toho
s čtvrtou, a tak dál. Nakonec dostaneme, co jsme chtěli -- danou
konečnou množinu obsahující vybrané prvky, a dosáhli jsme toho pomocí
elementárnějších operací -- vytvoření jednoprvkové množiny a
sjednocení dvojice.

Matematici ale šli v hledání podstaty ještě dál, ani jeden z těchto
axiomů stále není skutečný axiom teorie množin. Sjednocení dvou množin
je stále považováno jako spojení dvou operací. Napřed vytvoříme
neuspořádanou dvojici, množinu, která obsahuje přesně naše dvě
dvojici, a následně provedeme sjednocení na této vzniklé dvojici.

:{"2) Axiom dvojice: Pro dané dva prvky existuje množina obsahující přesně je."}
Ve skutečnosti tedy používáme axiom dvojice, který pro libovolné dvě
množiny zaručí existenci množiny obsahující přesně tyto množiny.
:{"3) Axiom sjednocení: Existuje sjednocení všech prvků dané množiny."}
a dále axiom sjednocení, který obecně dostane množinu několika množin,
a všechny tyto prvky na druhé úrovni sloučí do jedné množiny.

Mimochodem, axiom dvojice lze zneužít i pro vyrábění jednoprvkových
množin. V podmínce axiomu dvojice není, že dva zadané prvky musí být
různé, a protože množiny nemohou jeden prvek obsahovat dvakrát, je
výsledkem axiomu dvojice jednoduše množina obsahující tento prvek.
To je důvod proč nepotřebujeme zvláštní axiom pro jednoprvkové
množiny.

:{"4) Axiom vydělení: Z množiny vydělit podmnožinu jakýmkoli pravidlem."}
Posledním axiomem týkající se základních konstrukcí je axiom
vydělení. Tento axiom říká, že kdykoli máme nějakou množinu A, a
pak nějaké pravidlo v jazyce teorie množin, třeba jednoprvkové
množiny, můžeme vzít tu podmnožinu množiny A vymezenou tímto
pravidlem. Nemůžeme si tedy obecně vzít jakoukoli množinu množin
splňující dané pravidlo, problémy jsme viděli v minulé kapitole, ale
můžeme si pomocí pravidla vzít podmnožinu jakékoli množiny.

Podobně můžeme pomocí vydělení sestrojit průnik dvou množin. Mějme dvě
množiny A a B. Naše pravidlo bude "Prvek leží v množině B", a z axiomu
vydělení můžeme sestrojit podmnožinu množiny A odpovídající tomuto
pravidlu. To je přesně průnik množin A a B.

Takže axiomy dvojice, sjenocení a vydělení můžeme považovat za
základní základních konstrukcí. Přesto tyto axiomy stále nepostačují
k sestrojení nekonečných množin. Připomeneme si konstrukci ze začátku
čtvrtého dílu, kde jsme se naivně pokusili sestrojit co největší
množinu.

Začali jsme s množinou všech přirozených čísel omega. Pak jsme uvážili
potenční množinu všech podmnožin, P omega. Tuto operaci jsme
zopakovali dvakrát, třikrát, a nakonec každým přirozeným číslem. A
výsledek jsme sjednotili.

Tento proces by se dal nazvat ukázkovým pro použití axiomů teorie
množin. Začínáme s omegou, množinou všech přirozených čísel. A
skutečně, jeden z axiomů, axiom nekonečna, defakto říká, že existuje
množina všech přirozených čísel.
:{"5) Axiom nekonečna: Existuje množina všech přirozených čísel."}
Není to úplně přesné, a prozatím je řečeno poněkud vágně. Zatím jsme
si totiž ani přesně neřekli, co jsou ve světě teorie množin přirozená
čísla. Přirozené číslo, jako každý jiný objekt v teorii množin musí
být kódované nějakou množinou. Blíže se na znění axiomu nekonečna
tudíž podíváme v jedenácté kapitole o formálních číslech.

Dále v našem postupu vytváření velké množíny potřebujeme sestrojit
potenční množiny. A to je přesně další axiom.
:{"6) Axiom potenční množiny: Od každé množiny existuje potenční množina."}
Axiom potence říká, že kdykoli máme množinu X, jakkoli velkou, musí
existovat další množina P X, která obsahuje přesně všechny podmnožiny
množiny X.

Teď se dostáváme k otázce, jak se nám povedlo všechny tyto potence
sjednotit. Dostává se ke slovu již dříve zavadená silnější verze
axiomu sjednocení,
:{"3) Axiom sjednocení: Existuje sjednocení všech prvků dané množiny."}
kdykoli máme množinu množin, můžeme sjednotit všechny její
prvky. Abychom mohli axiom sjednocení použít, potřebujeme zabalit
všechny ty potenční množiny do jedné množiny. Na to je třeba další
axiom, axiom nahrazení.
:{"7) Axiom nahrazení: Můžeme nahradit všechny prvky v libovolné
množině za jiné pomocí daného pravidla."}
Kdykoli máme nějaké pravidlo, jak nahrazovat prvky za jiné, můžeme
tímto pravidlem ponahrazovat prvky v jakékoli množině.
V našem případě si opět vezmeme množinu všech přirozených čisel
zaručenou axiomem sjednocení. Dále máme pravidlo: Každého přirozenému
čislu n přiřadíme n-krát aplikovanou potenci na množinu všech
přirozených čisel. Díky axiomu nahrazení proto existuje množina
obsahující potenci aplikovanou nulakrát, jednou dvakrát, a tak dál.
Na tuhle množinu můžeme konečně aplikovat axiom sjednocení a dostat
kýžený výsledek.

Takže můzeme říci, že podstatné axiomy pro nekonečné konstrukce
jsou axiom nekonečna, potence, nahrazení a sjednocení.

Tím už máme skoro všechny axiomy probrané, zbývají nám už jenom dva.
:{"Axiom výběru: Lze provést nekonečně mnoho nahodilých výběrů najednou."}
Jeden z nich, axiom výběru, byl v minulosti dost kontroverzní, dnes už
je veskrze přijimaný. Zhruba řečeno říká, že můžeme provést nekonečně
mnoho nahodilých výběrů najednou. Tedy kdyby například pravidlo pro
axiom nahrazení neříkalo přesně, kterým prvkem máme nahrazení provést,
ale dávalo na výběr celou množinu možností, stále můžeme nějaké takové
nahrazení provést. Podrobněji se tomuto axiomu budeme zabývat ve
třinácté kapitole.

A poslední axiom, axiom fundovanosti, nebo též regularity, uvádíme
spíše jen pro úplnost.
:{"Axiom fundovanosti: Neexistují \uv{divné} množiny."}
Říká, že se nemůže stát, že by například množina obsahovala samu sebe,
nebo obecně, že by existovala nekonečná posloupnost zanořených
množin. Je pravda, že tento axiom pomáhá rozřadit všechny množiny do
určité hierarchie, jak moc jsou složité, ale není to otázka, která si
podle mne zasluhuje v esenci teorie množin hlubši rozbor.

Takže kdyby vás někdo v noci vzbudil s otázkou, jaké jsou axiomy
teorie množin, určitě si vzpomeňte na axiom extensionality, že množina
je daná jen a pouze svými prvky. Dále si vybavte konstrukci velké
množiny, která potřebuje axiom nekonečna, potence, nahrazení a
sjednocení. A nezapomeňte na ten nejkontroverznější axiom -- axiom
výběru.

To by bylo z úvodu do axiomů vše. V dalším začneme v tomto systému
budovat první objekty, uspořádané dvojice, a ukážeme si, jaká
je úzká souvislost grafem funkce, bipartitním grafem a orientovaným
grafem. Nashle příště.
