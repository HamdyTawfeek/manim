Kartézský součin
================

Quote: Umění matematiky spočívá v pojmenovávání různých věcí stejně. (Henri Poincare)

* motivation, definition
* examples: $\omega^2, \R^2, \R^3$, graph theory
* What is formally an ordered pair?
  * not everything is working, $\{\{a\}, b\}$: $b$ of form $\{x\}$
  * usual definition $\{\{a\}, \{a,b\}\}$ (Kuratowski)
  * what hapens when $a=b$
* obtaining the cartesian product by axioms
  * by double application of replacement and union
  * by two powersets and selection
* formal view of a function
  * function graph
  * graph-theoretical graph
  * function vs. class function

V minulém díle jsme si ukázali axiomy teorie množin, a jak je lze
použít na konstrukci konečných množin, či některých velkých množin.
Nicméně cílem teorie množin není jenom zkoumat množiny, ale zakódovat
do jazyka množin celý matematický vesmír.
Jedním nástrojů pro tento úkol je kartézský součin.

Vezměme si dvě množiny -- A a B.
Kartézským součinem A krát B potom myslíme množinu všech možných
uspořádaných dvojic, kde první prvek je z množiny A, a druhý je z
množiny B. 
Pro přehlednost můžeme množinu A zapsat do řádku, množinu B do
sloupce, a prvky součinu nakreslit do tabulky, kde řádky odpovídají
příslušným prvkům množiny B a sloupce prvkům množiny A.
Pozorný divák si může všimnout dvou věcí.
Jednak je celkem jasné, proč se kartézskému součinu říká
součin. Opravdu se přitom násobí velikosti daných množin.

A za druhé je patrná souvislost s kartézskou soustavou souřadnic bodů
v roviné. Když vynásobíme množinu všech reálných čísel s další
množinou reálných čísel, získáme při naší vizualizaci celou rovinu,
nicméně body této roviny nejsou nic jiného než dvojice reálných čisel
kódující kartézské souřadnice těchto bodů.
Kartézské souřadnice jsou teda popravdě starši vynález než kartézský
součin, ale co už.
V tomhle videu si ukážeme, jak teorie množin používá kartézský součin
pro konstrukci matematických objektů.

Konkrétně bude video rozděleno do dvou vcelku nezávislých částí.
Napřed si ukážeme aplikace, tedy jak lze použít kartézký součin
pro konstrukci rozmanitých objektů.
A potom se přesuneme na implementaci, to znamená, jak lze kartézský
součin sestrojit z axiomů, a jak je vlastně definovaná uspořádaná dvojice.

Celé povídání o teorii množin jsme v druhé kapitole začali tím, že
jsme porovnávali množiny pomocí párování. Ale ve světě teorie množin
doposud máme jenom množiny samotné, slovo "párování" v tomto světě
ještě nebylo vynalezeno.
Definovat si, co takové párování znamená je důležité, pokavaď chceme
být schopni formálně říct, co znamená, že jsou dvě množiny stejně
velké, nebo že je jedna větší,

Takže párování je formálně množina spojů mezi množinami A a B.
Co je spoj? To je jenom uspořádaná dvojice.
Takže párování je vlastně podmnožina kartézského součinu A krát B.
Ovšem ne jen tak ledajaká. Když bychom si třeba vzali celý kartézský
součin jako spoje, dostali bychom všechny prvky A spojené se všemi
prvky B, rozhodně ne párování.

Párování musí mít tu vlastnost, že každému prvku z A odpovídá pouze
jeden spoj, a stejně tak u B.
Takže párování je definováno jako taková podmnožina kartézského součinu,
že se každý prvek množiny A vyskytuje přesně v jedné dvojici nalevo a
každý prvek B se vyskytuje přesně v jedné dvojici napravo.

Možná je ale překvapivé, že se pojem párování v teorii množin běžně
vůbec nezavádí. Místo toho se pracuje s pojmem funkce, který nakonec
znamená totéž. Jak to?
Běžná funkce je něco, co dostane reálné číslo, zpracuje jej nějakým
vzorečkem, třeba sinus x, nebo x^2, a vyplivne jiné reálné číslo.
To jsou příklady funkcí z množiny reálných čísel do množiny reálných
čisel.
Matematici ale brzy přišli na to, že brát v úvahu pouze funkce
z reálných čisel do reálných čisel je zbytečně omezující. Občas je
zajímali funkce z komplexních čísel do komplexních,
jako je e na x-tou.
Jindy třeba funkce z přirozených čísel do
přirozených, třeba n faktoriál.
A dokonce ani nemusí být obě množiny stejné, třeba e^{in!} je funkce
z přirozených čísel do komplexních.

Ale co by obecně měla znamenat funkce? Vzoreček? Stále příliš
málo obecné. Pod funkcí si matematik může představit jakýkoli proces,
který pro každý vstup přiřadí pevně daný výstup.
Díky domu můžou existovat funkce z R do R, které se ani nedají
nakreslit, a mají graf rozházený po celé roviné.
Takže původní představa fukce coby vzorečku o reálných čislech se
postupným zobecňování přeměnila na něco skoro bez jakýchkoli
pravidel. Jediné pravidlo zní: na každý vstup musí existovat přesně
jeden výstup.

Když chceme funkci z A do B zakódovat jako objekt teorie množin,
poslouží nám její graf. Graf je jednoduše množina bodů
v kartézském součinu A krát B. Funkce je tedy taková podmnožina
kartézského součinu A krát B, ve které se každý prvek A vyskytuje
v přesně jedné dvojici nalevo.

To je už skoro totéž jako párování jen s tím rozdílem, že v párování
musí totéž pravidlo platit i pro množinu B, zatímco u obecné funkce to
není podmínkou.
Proto se zavádí pojem prosté funkce, to je taková funkce, ve které se
výstupy nikdy neopakují, ale není třeba pokrýt je všechny.
A dále můžeme mluvit o bijektivní funkci, to je konečně ta, která odpovídá
perfektnímu párování.
Takže se v odborných materiálech o teorii množin typicky dozvíte, že
množiny A a B jsou stejně velké, pokud existuje bijektivní funkce z A
do B, a že A je menší nebo rovna B, pokud existuje prostá funkce z A
do B.
O párování se nedočtete, ale fakticky to znamená totéž, jenom s jiným
historickým pozadím.

Nyní se pokusíme do teorie množin zakódovat uspořádání. V kapitolách o
ordinálech jsme mluvili o uspořádání nějaké množiny. Co je to
uspořádání je jasné z obrázků, ale jak bychom mohli pojem uspořádání
popsat formálně?
Na konečné množině můžeme uspořádání popsat posloupností šipek od
prvního prvku až k poslednímu.
Jakmile máme prvků nekonečně, nemusí nic jako bezprostřední předchůdce
a následník existovat. Proto je jistější to udělat tak, že nakreslíme
šipku směrem doprava mezi každou dvojici různých bodů.
Uspořádání je tedy určené takovou množinou šipek mezi prvky množiny,
že mezi každými dvěma různými body vede šipka přesně jedním směrem, a
neexistují tu cykly.
A co je šipka? Pochopitelně uspořádaná dvojice.

Takže i když se na různé matematické objekty můžem být zvyklí dívat
různě, tuhle mluvíme o orientovaném grafu, tuhle o bipartitním grafu
s identickými partitami, tuhle o množině políček v obdélníku,
ve všech třech případech se v podstatě jedná o tu samou věc, o
podmnožinu kartézského součinu.

Nyní se přesouváme k implementaci -- proč kartézský součin existuje, a co
je to uspořádaná dvojice.
Uspořádaná dvojice by měla být taková množina, kterou můžeme pomocí
axiomů sestrojit z množin a, b,
a přitom když zvolíme jiné a nebo jiné b, dostaneme jinou množinu.

Takže je asi jasné, že uspořádaná dvojice nemůže být pouze dvouprvková
množina obsahující 'a' a 'b'. To proto, že stejnou množinu bychom
dostali, kdybychom takto zabalili opačnou dvojici b, a.
Je třeba od sebe 'a' a 'b' ve výsledné množině odlišit.
Tak co třeba takto:
Napřed zabalíme 'a' do jednoprvkové množiny,
a teprve pak přibalíme 'b'. Bude to fungovat jako definice dobře
uspořádané množiny? Teď už bude dvojice (b,a) vypadat jinak.
Ale pořád to nestačí. Proč? Dám vám klasických pět sekund na
rozmyšlenou, klidně si zastavte video a zamyslete se déle.

--- 5 sec ---

Problém je v tom, že samotné prvky 'a' a 'b' můžou být jednoprvkové
množiny.
Takže kdybychom takto zakódovali třeba dvojici 'c', a jednoprvkovou
množinu obsahující 'd', dostáváme opět symetrický výsledek.
To znamená, že neumíme určit, jestli jsme původně opravdu zakódovali
'c' a množinu obsahující 'd', nebo naopak 'd' a množinu obsahující
'c'.

Tohle bylo pár příkladů, co nefunguje, ale když byste si s tím chvilku
hráli, časem byste asi narazili na něco, co funguje. Nám se nejvíce líbí
Kuratowskiho definice.
'a' zabalíme do jednoprvkové množiny, a do další množiny
zabalíme a i b. Uspořádaná dvojice (a,b) pak bude množina obsahující tyto
dvě množiny.
Abychom si uvědomili, že tato definice funguje, musíme rozebrat dva
případy.
Když bude a i b stejný prvek, slijí se v druhé množině do jednoho
prvku, a tím pádem bude uspořádaná dvojice jednoprvková množina
obsahující jednoprvkovou množinu obsahující náš stejný prvek.

Když budou 'a' a 'b' různé prvky, bude uspořádaná dvojice dvouprvková
množina obsahující jednu jednoprvkovou množinu, z té přečteme 'a',
a jednu dvouprvkovou množinu, z té odebereme 'a' a následně přečteme
'b'.

Tak to by byla uspořádaná dvojice. Nyní pomocí axiomů sestrojíme
množinu všech uspořádaných dvojic nad danou dvojicí množin, tedy
kartézský součin. Ukážeme si rovnou dvě konstrukce. Jednu konstrukci
hrubou silou, která demonstruje, že pomocí potence a vydělení můžeme
sestrojit skoro cokoli, a pak druhou, kde demonstrujeme, jak se dá
používat axiom nahrazení. Jdeme na to.

Máme množiny A a B, chceme kartézský součin. Tak je napřed sjednotíme
do jedné množiny.
Po první aplikování potence budeme mít množinu se spoustou prvků. Mimo
jiné v této potenční množině budou všechny jednoprvkové množiny
obsahující prvky z 'A', a taky všechny dvouprvkové množiny obsahující
jeden prvek 'A' a jeden z 'B'. A taky tam bude spousta balastu navíc.

Nyní opět sestrojíme potenční množinu této množiny. Nyní už budou ve
výsledku všechny jednoprvkové a dvouprvkové podmnožiny původní
množiny. Konkrétně tedy tam budou všechny uspořádané dvojice, které
chceme. A samozřejmě spousta balastu navíc.

Nicméně, toho balastu se snadno zbavíme axiomem vydělení. Pravidlo pro
vydělení jednoduše říká, že chceme jenom ty prvky, které do skalárního
součinu patří. Takže po jednom sjednocení, dvojité potenční množině, a
jednom vydělení máme skalární součin.

Drobná vada na kráse této konstrukce je, že v ní musíme jít do hloubky
definice uspořádané dvojice. Kdybychom si zvolili jinou definici
uspořádané dvojice, museli bychom na to jít znovu. Asi správně tušite,
že by stačilo přidat pár dalších potencí, případně nějaké to
sjednocení, a taky by to dopadlo.
Ale nebylo by hezči mít konstrukci,
které by bylo úplně šumafuk, co to ta uspořádaná dvojice vlastně je?
Protože by vůbec nerozbalovala definici uspořádané dvojice?
Ano, taková konstrukce taky existuje, pomocí axiomu nahrazení.

Zafixujeme si jeden prvek množiny A, a uvážíme následující
proces. Kdykoli nám někdo dá prvek množiny B, zabalíme jej spolu s
našim vypraným 'a'-čkem do uspořádané dvojice.
Axiom nahrazení nám řiká, že můžeme tento proces aplikovat na všechny
prvky množiny B, a výsledek zabalit do množiny. Tak umíme sestrojit
jeden sloupec kartézského součinu.
A protože nezáleželo na tom, který prvek množiny 'a' jsme si vybrali,
můžeme takto sestrojit kterýkoli sloupec kartézského součinu.
Trik spočívá v tom, že teď můžeme použít axiom nahrazení ještě jednou.
Doposud jsme si definovali proces, který dostane prvek množiny A, a
sestrojí jeden sloupeček. Dle axiomu nahrazení můžeme tento proces
aplikovat na všechny prvky množiny A, a výsledek zabalit do množiny.
To ještě není kartézský součin, protože je každý sloupeček zabalený v
množině, ale od toho už nám snadno dopomůže axiom sjednocení.

Tak jsme si ukázali, co je kartézský součin, jak se pomocí něj
v teorii množin můžeme kódovat párování mezi množinami, funkce, či
uspořádání, a jak kartézský součin sestrojit.

V dalším díle se z hlediska formální teorie množin podíváme na další
základní matematický objekt -- na přirozená a ordinální čisla.
Už vám někdo někdy říkal, že sedmička obsahuje pětku?
Nashle příště?
