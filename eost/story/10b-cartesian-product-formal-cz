:------------------------ PartBIntro --------------------------------
.
. Kartézský součin množin A a B je definovaný jako množina všech
. uspořádaných dvojic, kde první prvek je z množiny A a druhý z
. množiny B.
. V této části kartézský součin zasadíme do formálního
. světa. Jmenovitě odpovíme na naskýtající se otázky: Co je to
. formálně uspořádaná dvojice, a jak z axiomů sestrojit kartézský
. součin pro libovolnou dvojici množin A, B. Jdeme na to.

:--------------------- FormalPairIssues ----------------------------
.
. Uspořádaná dvojice (a,b) by měla být nějaká množina, kterou můžeme
. pomocí axiomů sestrojit z prvků 'a', 'b',
. a přitom tato množina jednoznačně kóduje 'a', 'b', i jejich pořadí.
. Pochopitelně k tomu nemůžeme využít uspořádání, které jsme popisujeme
. v druhé části této kapitoly, protože toto uspořádání se opíralo o
. kartézský součin, a ten o uspořádanou dvojici. Samotnou uspořádanou
. dvojici je třeba definovat elementárně.
.
. Taky je asi jasné, že uspořádaná dvojice nemůže být pouze dvouprvková
. množina obsahující 'a' a 'b', kterou sestrojí axiom dvojice. To proto,
. že stejnou množinu bychom dostali, kdybychom takto zabalili opačnou
. dvojici b, a, takže výsledek neurčuje jednoznačně jednotlivé prvky.
. Potřebujeme od sebe musíme 'a' a 'b' nějak odlišit.
. Tak co třeba tak, že prvek 'a' zabalíme do jednoprvkové množiny,
. zatímco prvek 'b' necháme, tak, jak je.
. Bude to fungovat jako definice uspořádané dvojice? Teď už bude dvojice
. (b,a) vypadat jinak, prohození 'a' a 'b' vymění zarámečkovaný prvek.
. Ale pořád to jako definice uspořádané dvojice nestačí. Proč? Dám vám
. klasických pět sekund na rozmyšlenou, ale spíš je to čas, abyste si
. stihli zastavit video, a rozmyslet si to, bude-li se vám chtít.
.
. --- 5 sec ---
.
. Problém je v tom, že samotné prvky 'a' a 'b' můžou být jednoprvkové
. množiny.
. Takže kdybychom dostali takovouhle množinu se zabaleným 'c' a 'd',
. není jasné, jestli to dekódovat jako dvojici, která má vlevo 'c' a
. vpravo množinu obsahující 'd', nebo naopak dvojici, která má vlevo 'd'
. a vpravo množinu obsahující c.
. 
. Tohle bylo pár příkladů, co nefunguje, ale když byste si s tím chvilku
. hráli, časem byste asi narazili na něco, co funguje. Nejobvyklejší je
. asi Kuratowskiho definice.

:-------------------- FormalPairKuratowski -----------------------
.
. Uspořádaná dvojice (a,b) je definována následovně.
. 'a' zabalíme do jednoprvkové množiny, a do další množiny
. zabalíme a i b. Uspořádaná dvojice (a,b) pak bude množina obsahující tyto
. dvě množiny.
. Abychom se ujistili, že takto sestrojená množina kóduje 'a', 'b' a
. jejich pořadí jednoznačně, rozebereme dva případy.
. Napřed se poďíváme na případ, kdy jsou oba prvky stejné,
. tedy kódujeme dvojici (a,a),
. Množina nemůže obsahovat jeden prvek dvakrát, takže se v druhé množině
. obě a-čka slijí do jednoho. Jenže teď se ze stejného důvodu slijí do
. jedné obě tyto jednoprvkové množiny.
. Uspořádaná dvojice tak bude jednoprvková množina
. obsahující jednoprvkovou množinu obsahující 'a'.
.
. V druhém případě, když budou 'a' a 'b' různé prvky, k žádnému kolapsu
. nedojde. Takže bude naše dvojice obsahovat jedno jednoprvkovou a jednu
. dvouprvkovou množinu. Když chceme dvojici dekódovat, stačí si napřed
. přečíst a-čko z té jednoprvkové, následně si z té dvouprvkové můžeme
. a-čko odmyslet a přečíst b-čko.
.
. Tím jsme ověřili, že Kuratowskiho definice funguje v tom smyslu, že
. jakékoli kódování uspořádané dvojice tuto dvojici jednoznačně určuje
. včetně pořadí. Na závěr si uděláme malé cvičení s axiomy, a sestrojíme
. s nimi množinu všech uspořádaných dvojic nad danou dvojicí množin, tedy
. kartézský součin.
.
:-------------------- ConstructionOverview -------------------------
.
. Ukážeme si rovnou dvě konstrukce. Jednu konstrukci hrubou silou, tam
. začneme jednoduše sjednocením a dvojicí, a demonstrujeme, že pomocí
. potence a vydělení se dá sestrojit skoro cokoli. Oproti tomu druhá
. konstrukce zase hezky ukazuje, jak se dá použít axiom nahrazení,
. a na závěr si tam vypomůžeme axiomem sjednocení. Jdeme na to.

:--------------------- BruteForceConstruction ---------------------
.
. Máme množiny A a B, chceme kartézský součin. Tak je napřed sjednotíme
. do jedné množiny, na to jsou třeba axiomy dvojice a sjednocení.
. Po prvním aplikování potenční množiny budeme mít množinu se spoustou
. prvků. Mimo jiné v této potenční množině budou všechny jednoprvkové
. množiny obsahující prvky z 'A', a taky všechny dvouprvkové množiny
. obsahující jeden prvek 'A' a jeden z 'B'. A taky tam bude spousta
. balastu navíc.
.
. Nyní opět sestrojíme potenční množinu této množiny. V té budou všechny
. dvouprvkové podmnožiny předchozí potenční množiny. Například tahle,
. která je podle Kuratovskiho definice přesně uspořádaná dvojice a_0,
. b_0. A podobným způsobem v té množině budou i všechny ostatní
. uspořádané dvojice, které potřebujeme pro kartézský součin. Akorát tam
. bude mimo jiné i hromada balastu navíc.
.
. Toho se snadno ale zbavíme axiomem vydělení. Pravidlo pro
. vydělení jednoduše řekne, že chceme jenom ty prvky, které do skalárního
. součinu patří. Takže po jednom sjednocení, dvojité potenční množině, a
. jednom vydělení máme skalární součin.
.
. Drobná vada na kráse této konstrukce je, že v ní musíme jít do hloubky
. definice uspořádané dvojice. Kdybychom si zvolili jinou definici
. uspořádané dvojice, museli bychom na to jít znovu. Asi správně tušite,
. že by stačilo přidat pár dalších potencí, případně nějaké to
. sjednocení, a taky by to dopadlo.
. Ale nebylo by hezči mít konstrukci,
. které by bylo úplně šumafuk, co to ta uspořádaná dvojice vlastně je?
. Protože by vůbec nerozbalovala definici uspořádané dvojice?
. Ano, to je ta druhá varianta, jak kartézský součin sestrojit.
.
:--------------------- ReplacementConstruction ---------------------
.
. Zafixujeme si jeden prvek množiny A, a uvážíme následující
. proces. Kdykoli nám někdo dá prvek množiny B, zabalíme jej spolu s
. našim vypraným 'a'-čkem do uspořádané dvojice.
. Axiom nahrazení nám řiká, že když tento proces aplikujeme na všechny
. prvky množiny B, výsledek bude opět tvořit množinu. Tak umíme sestrojit
. jeden sloupec kartézského součinu.
.
. A protože nezáleželo na tom, který prvek množiny 'a' jsme si vybrali,
. můžeme takto sestrojit kterýkoli sloupec kartézského součinu.
. Trik spočívá v tom, že teď můžeme použít axiom nahrazení ještě jednou.
. Doposud jsme si popsali proces, který dostane prvek množiny A, a
. sestrojí jeden sloupeček. Z axiomu nahrazení tak všechny sloupečky
. kartézského součinu tvoří množinu.
. To ještě není kartézský součin, protože je každý sloupeček zabalený
. v množině, ale od toho už nám snadno dopomůže axiom sjednocení.
. Stejně jako předtím jsme sestrojili kartézský součin A krát B, ale
. nepotřebovali jsme řešit, co přesně znamená uspořádaná dvojice, stačí,
. aby to bylo něco, co se z axiomů dá sestrojit.
. To by bylo z Kartézského součinu pro tentokrát vše.

:--------------------- NextChapter ---------------------

. V dalším díle se z hlediska formální teorie množin podíváme na další
. základní matematický objekt -- na přirozená a ordinální čisla.
. Už vám někdo někdy říkal, že devítka obsahuje sedmičku? A proč je to
. dobrý nápad? Nashle příště?
