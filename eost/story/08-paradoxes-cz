A world full of paradoxes
=========================

Quote:
  Není náhoda, že se všichni slavní logici zbláznili.
  -- Pavel Paták

V předchozím díle jsme si ukázali, jak sestrojit nejmenší nespočetné
ordinální čislo, omega1. Analogickým postupem bychom mohli pokračovat,
sjednotit všechny ordinály mohutnosti omega1, a dostat tak ještě větši
ordinál -- omega2, potom omega3, omega4, atd. Supremum, jako obvykle
označime omega_omega a pokračujeme transfinitní rekurzí po
ordinálech. Takto dosáhneme nejenom na omega_(omega+1),
omega_(omega*omega), ale dokonce omega_omega1. V tomto limitním kroku
sjednocujeme nespočetně předchozích výsledků. A můžeme pokračovat:
omega_omega_omega1, a tak dál. Svět ordinálních čísel je bezbřehý, ale
všechno toto odpovídá korektním matematickým konstrukcím.

Mohli jste si ale všimnout, že jsem se v předchozích dílech zdráhal
jednoduše vzít všechny ordinály a sjednotit je. Docela rychle bychom
se dostali do sporu. Jakmile bychom k tomu velkému sjednocení přidali
jedničku, dostali bychom nové ordinální čislo, které by bylo nutně
delší než úplně všechna ordinální čísla. To nedává smysl. 
:{Cesare Burali-Forti paradox}
Tento problém se nazývá po matematiku Cesare Burali-Fortim, a byl
první známkou, že je s naivní teorií množin něco v nepořádku.
S~množinou všech ordinálů jsou problémy.
Přesto, k vysvětlení takového paradoxu potřebujeme pět videí téhle
série, nebylo by na skladu něco jednoduššího? 

Proč jsme vlastně s ordinály začali? Snažili jsme se sestrojit množinu
velké mohutnosti. Začali jsme s množinou všech přirozených čisel, pak
jsme vzali všechny podmnožiny, to značíme kaligrafickým P. Pak všechny
podmnožiny té množiny podmnožin, a tak dál. Ale v podstatě od prvního
kroku už máme co do činění jenom s nějakými množinami. Tak si vezmeme
množinu M všech množin, a ta bude největši ze všech. Jenže ve třetím
díle jsme si ukázali, že potence M musí být ostře větší než M
samotná. Potence M obsahuje pouze množiny, tak jam může být větší než
množina M, která je obsahuje všechny?

Ještě přimočařejší paradox získáme, když si připomeneme, jak jsme
ukázali, že je P(M) větši než M. Pro každý prvek M jsme si vzali
odpovídající množinu, v tomto připadě prvek samotný, a sestrojili jsme
množinu všech prvků, které ve své odpovídající množině chybí. V našem
případě si tedy ponecháme jen ty množiny, které nejsou svými vlastními
prvky. To zní docela přirozeně, množiny obsahující samy sebe jsou
stejnak nějak podivné. Máme tedy množinu A všech takových množin,
které neobsahují samy sebe. Taková množina A má přesto zásadní
problém. Už víte jaký? Zkuste si zastavit video a rozmyslet si to.

...

Je to problém, jestli A obsahuje sama sebe, či nikoli. Kdyby sama sebe
obsahovala, tak bychom A při samotné konstrukci do A
nedali. Takže sama sebe neobsahuje a do množiny A patří. Zkrátka A
leži v A právě tehdy, když tam neleží. To jsou paradoxy...

Zejména je vidět, že jsme na obdržení takových paradoxů nepotřebovali
hlubokou teorii mohutností množin či dokonce dobrých uspořádání a
ordinálních čisel. Tato teorie pomohla problém obnažit, ale
problematická je sama o sobě myšlenka, že bychom uvážit množinu vsech
množin splňující jisté vlastnosti.

Je to vlastně záležitost jisté kruhové konstrukce. Chceme sestrojit
množinu všech množin jisté vlastnosti. Abychom to udělali, musíme vzít
v úvahu všechny, na světě, včetně té, kterou právě hledáme. Někdy se
ale může stát, že nemůžeme přesně vědět, jak vypadají všechny množiny
naší vlastnosti dříve než máme naši množinu sestrojenou. Nemůžeme
sestrojit množinu, protože nemáme všechny množiny, a nemáme všechny
množiny, protože nemáme tu naši.

Ten samý problém vlastně nastává i u množiny všech ordinálů nebo
množiny všech množin. Nemůžeme mít množinu všech ordinálů dřive než
máme všechny ordinály, a nemáme všechny ordinály dřive než máme
množinu všech ordinálů. Dalo by se říci, že taková kruhová definice je
podstata problému, ale jak z něj ven?

"Co takové kruhové definice prostě zakázat?"

Někdy se vágně říká, že je zakázáno uvážit množinu všeh ordinálů, nebo
množinu všech množin. Ale systémový problém nemůžeme vyřešit
nahodilými zákazy. Kdybychom jednoduše řekli: "nesmíte uvážit množinu
všech ordinálů, množinu všech množin a množinu všech množin
neobsahující samu sebe", rychle by někdo našel další paradox třeba
za použití všech jednoprvkových množin.

Fungoval by obecný zákaz strkání množin do množin. Dokud pracujeme
jenom s množinami bodů v rovině, či množinami přirozených čísel,
komplikace nenastanou. Opravdu, problém do jisté míry je v tom, že
jsme do množin začali dávat nejenom obyčejné matematické objekty, ale
i množiny samotné. Na druhou stranu, množiny množin potřebujeme
na řadě míst teorie nekonečna, ať už u vytváření větších množin pomocí
Cantorova principu, nebo pro budování ordinálních čísel, zejména
nespočetné omega jedničky.

Co ve skutečnosti potřebujeme, je systém pravidel, jak lze s množinami
korektně pracovat, a za jakých okolností můzeme dávat množiny do
množin. Systém pravidel o tom, co je povoleno, nikoli co je
zakázáno. Tento formální přístup k teorii množin vychází ze tří
základních myšlenek a pak sadě axiomů. Ve zbytku videa si přiblížíme
alespoň ty základní myšlenky.

"Každý matematický objekt je množina."

Každý matematický objekt je množina. Napadá vás spousta jiných
matematických objektů, jako je reálné číslo, uspořádaná n-tice, graf?
To všechno je ve formální teorii množin kódováno nějakou množinou. Je
to zvláštní myšlenka, ale jde tu zejména o to, že základy matematiky
by měly být pokud možno jednoduché. Takže pokud opravdu lze cokoli
zakódovat pomocí množin, proč se při stavění základů párat s jinými
objekty? Jak sestavit další objekty se vyřeší dodatečně.

Druhá myšlenka zní ještě divněji, ale je nutná, abychom se vyhnuli
zmíněným paradoxům: Ne každá množina matematickych objektů je množina.

"Ne každá množina matematickych objektů je množina."

To si zasluhuje vysvětlení. Teorie množin hovoří o celém světě
matematických objektů, kterým říká množiny. Tato teorie se snaží seč
může, aby množiny skutečně svým chováním působily jako množiny. Pokud
si vyberete nějakou skupinu objektů, velmi často bude existovat další
objekt ve světě teorie množin, množina, který bude přesně tyto objekty
obsahovat. Ale občas to kvůli zmíněným paradoxům prostě nejde. Takže i
když si můžete představit všechny objekty teorie množin, všechny ty
její takzvané množiny, nenajdete ve světě teorie množin objekt,
množinu, který by všechny objekty teorie množin opravdu obsahoval.

Protože už za množiny označujeme samotné objekty, a nechceme mít
v~jazyce chaos, označují se obecné skupiny objektů, jako třídy. Třída
je tedy nějaký soubor množin, tedy objektů, vymezený určitým
pravidlem, například třida všech jednoprvkových množin, či třida všech
ordinálů. Pokud máme třídu sestávající se z malého množství objektů,
například pouze konečného, spočetného, a tak podobně, bude se typicky
jednat i o množinu, tedy bude existovat samotný matematický objekt,
který naší třídě odpovídá. Teorie množin se přesto snaží, abychom
příliš nemuseli její vnitřní svět opouštět. Práce uvnitř teorie množin
je bezpečná, co se týče paradoxů. mimo něj si člověk musí dávat
setsakramentsky pozor.

"Jediný vztah mezi množinami spočívá v relaci "býti prvkem"."

A coby třetí bod máme jediný vztah, který mezi sebou množiny mají --
může být jedna prvkem druhé. To je krom samotných objektů, kterým
říkáme množiny, to jediné, co se ve světě teorie množin opravdu
nachází. Že je množina A prvkem množiny B můžeme zakreslit pomocí
šipky z A do B. Takže celý svět teorie množin je ve své podstatě jenom
obří orientovaný graf splňující jistá pravidla. Z toho také vyplývá
známá poučka, že se prvky množin jsou neuspořádané a nemůžou opakovat
-- pomocí otázky náležení by uspořádání ani násobnost nebylo možné
vyjádřit. Můžeme se ptát jestli X leží v A, a jestli B leží v A. Ale
z~toho nelze vyčíst, v jakém pořadí tam leží, připadně kolikrát.

Jak přesně vypadají samotná pravidla teorie množin, tedy axiomy, je na
delší povídání, takže to necháme na další díl. Řekneme tam si třeba, že
musí existovat prázdná množina, ale že může být jenom jedna. Nashle
příště.
