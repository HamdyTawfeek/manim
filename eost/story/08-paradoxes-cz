Paradoxy a formální teorie
==========================

Quote:
  Není náhoda, že se všichni slavní logici zbláznili.
  -- Pavel Paták

:------------------------LargeOrdinalsScene--------------------------
.
. V předchozím díle jsme si ukázali, jak sestrojit nejmenší nespočetné
. ordinální čislo, omega1 -- tak, že jsme sjednotili všechny spočetná
. ordinální čísla.
. Mohutnost tohoto ordinálu označíme aleph1.
. Analogickým postupem bychom mohli pokračovat,
. sjednotit všechny ordinály mohutnosti aleph1, a dostat tak ještě větši
. ordinál -- omega2, jeho mohutnost je aleph2, to je druhá nejmenší
. nespočetná.
. Po omega jedničce mohutnosti aleph1, a omega dvojce mohutnosti aleph2
. můžeme stejným způsobem pokračovat s omega trojkou mohutnosti aleph3,
. omega čtyřkou mohutnosti aleph4, a tak dál. Sjednocení, jako obvykle
. označime omega_omega a příslušnou mohutnost aleph omega, a pokračujeme
. transfinitní rekurzí po ordinálech. Takto dosáhneme nejenom na omega_(omega+1),
. či omega_(omega*omega), ale dokonce třeba na omega_omega1. V tomto
. limitním kroku sjednocujeme nespočetně mnoho předchozích výsledků. A
. můžeme pokračovat: Ještě mnohem dál bude omega_omega_omega1,
. omega_omega_omega_omega1 a tak dál. Svět ordinálních čísel je
. bezbřehý. Všechno toto odpovídá korektním matematickým konstrukcím.

:{"A co sjednotit všechny ordinály?"}

:----------------------CesareBuraltiParadox----------------------------
.
. Mohli jste si ale všimnout, že jsem se zdráhal jednoduše vzít všechny
. ordinály a sjednotit je. Docela rychle bychom se dostali do sporu.

:{Cesare Burali-Forti paradox}

. Jakmile bychom k tomu super velkému sjednocení přidali
. jeden další prvek, dostali bychom nové ordinální čislo, které by bylo
. nutně delší než úplně všechna ordinální čísla. To nedává smysl.
. Tento problém se nazývá po italském matematiku Cesare Burali-Fortim, a
. byl první známkou, že je s naivní teorií množin něco v nepořádku.
. S~množinou všech ordinálů jsou problémy.
. Přesto, k vysvětlení takového paradoxu potřebujeme pět videí téhle
. série, nebylo by na skladu něco jednoduššího? 

:------------------------OrdinalsMotivation--------------------------------
.
. Proč jsme vlastně s ordinály začali? Snažili jsme se sestrojit množinu
. velké mohutnosti. Začali jsme s množinou všech přirozených čisel, pak
. jsme vzali všechny podmnožiny, to značíme kaligrafickým P. Tenhle
. proces jsme opakovali, a v limitním kroku jsme sjednotili všechny
. doposud sestrojené množiny.

:-------------------------CantorParadox-----------------------------------
.
. Ale tak proč si nevzít rovnou množiny všech mohutností. Když ty
. sjednotíme, dostaneme největší možnou množinu.
. Tohle sjednocení označíme 'A'.
. Ale přeci, kdykoli z množiny vytvoříme potenční množinu P(A),
. získáme množinu větší mohutnosti.
. Což je blbost, vždyť ta potenční množina musí být jedna z těch,
. které jsme sjednocovali.
.
. A podobný spor můžeme dostat i když nepoužíjeme sjednocení. Potenční
. množina vždy obsahuje pouze množiny. Takže místo toho, abychom všechny
. množiny sjednocovali, stačí je zabalit do množiny, a prohlásit množinu
. 'A' za množinu všech množin. Tahle množina 'A' je trochu jiná než
. předtím, ale spor je to stále stejný. Potenční množina by správně
. měla mít větší mohutnost než 'A', ale přitom obsahuje jenom některé
. množiny z množiny všech množin.
.
. Jak že jsme to vlastně dokazovali, že potenční množina musí být větší?
. Třeba je něco špatně na tom důkaze.

:-----------------------DiagonalPrincipleRecall----------------------
.
. Dovedli jsme do sporu, že by mohlo existovat párování mezi A a P A.
. Vzali jsme si prvek x množiny A. Mohly nastat dvě varianty.
. Buď x leží v odpovídající množině, a tak ho obarvíme zeleně, nebo v
. množině odpovídající prvku x neleží, a pak ho obarvíme ho
. červeně. Takto jsme obarvili všechny prvky, a
. nakonec jsme si vzali množinu všech červených prvků. Sestrojená
. množina pak nemohla odpovídat žádnému prvku. Ani zelenému, protože by v
. odpovídající množině chyběl, ani červenému, protože by v ní
. přebýval.
. Tak jsme našli podmnožinu, která nemohla být s ničím spárovaná.
. V našem připadě, když je A přímo množina všech množin
. by ale měla být potenční množina přímo její součástí.
. To znamená, že se neptáme, jestli podmnožina "odpovídající" nějakému
. prvku obsahuje ten prvek, ale přímo, jestli ten prvek coby množina
. obsahuje sebe samu. Spor pak vytváří množina všech těch červených
. množin -- těch, které samy sebe neobsahují. Tak jsme si odvodili
. patrně ten nejjednodušší paradox pojmenovaný po matematiku Bertrandu
. Russellovi. Ve stručnosti vypadá následovně.

:--------------------------RussellParadox-----------------------------
.
. Uvážíme množinu všech množin, které neobsahují samu sebe jako prvek,
. označíme ji X.
. A zeptáme se, zda tato množina obsahuje samu sebe.
.
. Dostáváme spor. Jakmile by množina X neobsahovala sama sebe,
. museli bychom do X dát, přece se neobsahuje, ale když jsme ji to X
. dali, tak se najednou obsahuje.
. A naopak kdyby se obsahovala, nemá v množině X
. co pohledávat. Takže se množina X obsahuje právě tehdy, když se
. neobsahuje. To jsou paradoxy...
. 
. Zejména je vidět, že jsme na obdržení takových paradoxů nepotřebovali
. teorii mohutností množin či dokonce dobrých uspořádání a
. ordinálních čisel. Tato teorie pomohla problém obnažit, ale
. problematická je myšlenka množin sama o sobě.
. 
. Jak teď z problému ven? Co přesně za něj může?

:-------------------------ParadoxesGeneral----------------------------
.
. Všechny paradoxy spočívají v tom, že si myslíme, že už máme
. úplně všechny množiny určité vlastnosti.
. V případě množiny všech ordinálů je to tak trochu schované
. v tom, že ordinální čislo je typ dobře uspořádané množiny, takže
. množina všech ordinálů je množina všech typů dobře uspořádaných
. množin.
. 
. Potom se všemi takovými množinami uděláme hromadnou operaci --
. sjednotíme je, nebo zabalíme do množiny.
. Tím vznikne nový takový prvek, třeba nová množina, která neobsahuje
. sama sebe.
. A to dává spor s tím, že jsme si na začátku vzali všechny takové
. množiny. 
.
. Problém je v tom, že si představujeme, že můžeme současně obsáhnout úplně
. všechny množiny, a současně tím vyrábíme množiny nové.
.
:------------------------ObjectsVsSets------------------------------
.
. Problém nenastane, dokud pracujeme jenom s množinami nějakého pevného
. světa, třeba bodů v rovině.
. Když totiž sestrojíme množinu bodů v rovině, tak tato množina bydlí
. mimo tento svět. Nemůžeme tak vyrobit nový bod v rovině a dostat
. paradox.
. 
. Jenže svět bodů v rovině není dost bohatý na všemožné matematické
. konstrukce, jaké bychom chtěli provozovat. Zavedeme si tedy jiný svět
. -- svět formální teorie množin.
.
. Tady přichází určitý terminologický posun. Zatímco třeba v případě
. bodů v rovině dává smysl nazývat body objekty, a kolekce bodů
. s určitou vlastností množiny, v případě světa teorie množin budeme
. objektům tohoto světa z dobrých důvodů říkat množiny. To
. znamená, že pro kolekce množin s určitou vlastností je třeba zvolit
. jiné jméno. Říká se jim třídy.
. 
. Přirozený nápad by teď byl pokračovat, a dát nějaké další jméno
. kolekcím tříd, ale to není směr, kterým se mainstreamová teorie množin
. ubírá.
. Používání třid je až spíše krajní případ. Snaha je se udržet
. uvnitř samotného světa množin. Množiny tohoto světa totiž nejsou až
. tak obyčejné množiny...

:------------------------SetTheoryGraph-----------------------------
.
. Je třeba si uvědomit, že množina je pro nás teď jenom formální
. označení pro "objekt", takže na té nejnižší úrovni není pojem množina
. nic víc než slovo. Můžeme si je kreslit třeba jako puntíky.
. Když už tomu říkáme množiny měli by obsahovat nějaké prvky. Ale když
. jsme ve světě formálních množin tak veškeré prvky široko daleko jsou
. jenom množiny.
. Některé množiny tu tedy mohou být prvky jiných množin.
. Přitom "prvek množiny" je pro z formálního hlediska opět jenom
. slovo. To, že množina 'A' je jakoby prvkem množiny 'B' můžeme
. znázornit tak, že máme šipku neboli orientovanou hranu z množiny 'A'
. do množiny 'B'.
. Obecně tu tak puntíky alias vrcholy znázorňují množiny, a šipky alias
. orientované hrany náležení jedné množiny do jiné.
. Celý svět teorie množin tak vlastně není nic jiného než obří
. orientovaný graf. Ale tím, že se na něj díváme optikou množin, mají
. smysl i jiné pojmy z teorie množin. Například podmnožina.
.
. To, že je množina A podmnožinou množiny B znamená, že všechny prvky,
. které obsahuje A, obsahuje i B, přičemž B může obsahovat i nějaké navíc,
. To je skutečnost naprosto nezávislá na tom, jestli mezi 'A' a
. 'B' vede šipka, nebo ne.
.
. Vlastně to znamaná, že všechny množiny se dají současně chápat jako
. třídy. A je popravdě většinou lepší si formální množiny představovat
. jako množiny než jako puntíky vrcholy v grafu.
. Jenom je třeba si uvědomovat, že naopak neplatí, že by každá třída
. musela být množinou.

:-------------------------ProperClasses------------------------------
.
. Například třídě všech množin, nebo její podtřídě všech
. ordinálů nemůže odpovídat žádná množina, jinak bychom dostali dříve
. zmíněné paradoxy. Takové třidy, které neodpovídají žádné množině, se
. nazývají vlastní třidy.
. Ale jak jsme si říkali dřive, vlastní třidy jsou spíše krajní
. případ, co nejvíc matematiky chceme udržet v rámci samotných množin.
.
:---------------------------WhatAreSets-----------------------------
.
. V následujících kapitolách se tak budeme hlavně zabývat otázkou,
. co všechno jsou množiny.
.
:{Co všechno jsou množiny?}
.
. Tahle otázka je záměrně trochu dvojsmyslná.
. V následujícím, devátém díle se podíváme na axiomy teorie množin. to
. jsou pravidla, o kterých se matematici shodli, že by svět teorie
. množin měl splňovat. Převážně se bude jednat o povolené konstrukce,
. jak vyrábět z dosavadních množin dalši množiny. Takže si odpovíme na
. otázku, jaké všechny množiny si ve světě teorie množin můžeme dovolit.
.
. A ten druhý význam otázky?
. Možná jste si všimli, že jsem zmínil, že
. ordinální čisla jsou součást třídy všech množin. A nejen ordinální
. čisla. Taky kardinální čísla, párování, reálná čisla, uspořádání a
. vůbec prakticky jakýkoli matematický objekt lze zakódovat jako nějakou
. formální množinu. Jak se to dělá si ukážeme v různých dalšich
. kapitolách. Každopádně tato schopnost dělá z formální teorie množin
. mocný nástroj, o který se opírá skoro každý matematický obor, když
. chce ukázat, že stojí na pevných základech.
.
:----------------------------AxiomList------------------------------
. 
. V dalším díle si tedy konečně představíme axiomy teorie množin.
. Konkrétně jde o axiomy
. Existence,
. extensionality,
. dvojice,
. sjednocení,
. vydělení,
. nekonečna,
. potenční množiny,
. nahrazení,
. výběru a
. fundovanosti.
. 
. Nashle příště.
