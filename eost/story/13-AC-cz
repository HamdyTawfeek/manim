The controversial axiom
=======================

Quote: Axiom výběru potřebujeme k tomu, abychom si z nekonečně mnoho párů ponožek mohli vzít nekonečně mnoho ponožek, ale ne nekonečně mnoho párů. -- Bertrand Russell

* The axiom of choice, do not confuse with the axiom of selection
* statement: for any set of non-empty disjoint sets, we can find a set intersecting each of them in exactly one element
  * explanation: we can do infinite number of non-predescribed choices at one time
  * if they are predescribed, axiom of replacement suffices
  * if there is just a finite number of them, we can construct the selection set in a usual way
* ordinary usage: Union of countable sets? Haine's theorem? (just one of them)
* paradoxical usage: Prisoners? Non-measurable set? (just one of them)
* axiom of choice is a forgotten axiom, the opposite to the axiom of regularity

Pamatujete si axiomy teorie množin?

Pro základní manipulaci s množinami potřebujeme axiom vydělení, který
umožňuje přejít od množiny k její podmnožině dané určitým pravidlem, a
axiom extenzionality, který zaručuje, že množinu jednoznačně určují
její prvky, nemůžeme najít dvě různé množiny se stejnými prvky.

Dále tu jsou axiomy, které potřebujeme pro konstrukci velké
množiny. Potřebujeme axiom nekonečna, abychom měli množinu
přirozených čísel se kterou začneme. Dále pokračujeme axiomem potence
a stavíme potenční množiny. Dále potřebujeme axiom nahrazení, abychom
to mohli výsledky zabalit do jedné množiny, a nakonec axiom
sjednocení, abychom vysypali obsah do jedné množiny větši než všechny
ty předchozí.

A pak tu jsou dva o něco pokročilejší axiomy. Axiom fundovanosti říká,
že neexistují divné množiny. Ten není příliš důležitý, a prakticky
celou teorii množin můžeme vybudovat bez něj.
A axiom výběru, o kterém bude tento díl. Ten můžeme formulovat třeba takto:
Kdykoli máme množinu disjunktních, tedy nepřekrývajících
se, a neprázdných množin, můžeme si z každé této množiny vzít přesně
jeden prvek, a výsledek zabalit do nové množiny.

Vágní, ale výstižná definice axiomu výběru přitom zní:
"Lze provést nekonečně mnoho nahodilých výběrů najednou."
Proč nekonečně mnoho? A proč nahodilých? Ne proto, že by snad takové
podmínky v axiomu výběru skutečně byly, ale proto, že v opačném
případě axiom výběru nepotřebujeme.

Tak třeba, když máme těch množin jenom konečně mnoho, můžeme si
z každé zvlášť vzít jeden prvek. Na to, abychom si z neprázdné množiny
vzali prvek nepotřebujeme žádný axiom, to je definice neprázdné
množiny. A když chceme zabalit konečně mnoho prvků do množiny, stačí
nám na to axiom dvojice a sjednocení, jak jsme si ukazovali v deváté
kapitole o axiomech.

Jakmile ale chceme provést výběrů nekonečně mnoho, axiomy dvojice a
sjednocení už nebudou na vytvoření nekonečné množiny stačit.
Musíme tedy použít nějaké souhrnné operace, které nám poskytují axiomy
vydělení nebo nahrazení.

Jedna varianta je napřed použít axiom sjednocení, a pak si axiomem
vydělení vybrat tu správnou množinu, která z každého řádku bere přesně
jeden prvek.
A nebo můžeme přimočařeji použít axiom nahrazení. Definujeme předpis,
který z každé množiny bere jeden prvek, a výsledky zabalíme do množiny
pomocí axiomu sjednocení.
Úskalí tohoto přístupu je v tom, že jak vydělení, tak nahrazení
potřebuje předpis.
Když třeba vybíráme z dvouprvkových množin obsahující reálná čísla,
můžeme použít třeba předpis: Každé takové množině přiřaď ten její
menší prvek. Takový předpis můžeme poskutnout axiomu nahrazení, a
axiom výběru nepotřebujeme.

Problém, a tedy potřeba axiomu výběru, se tak týká jenom situací, kdy
máme množin nekonečně mnoho, a nemáme žádný jasný předpis, jak daný
výběr uskutečnit. Proto jde o nekonečně mnoho nahodilých výběrů
najednou.

Ale jak se to může stát? Ukážeme si dvě taková použití axiomu
výběru. Jedno takové pohádkové, a jedno ze skutečné matematiky:
vězně hádající klobouky, a neměřitelnou množinu.
Začneme s pohádkou.

Úloh o vězních, kteří mají na hlavách klobouky, a snaží se uhodnout
barvu svého klobouku, je v matematice celá řada. Ve většině takových
úloh je vězňů konečně mnoho, a využívají ke svému úsudku chování
ostatních vězňů. Náš případ se v tomto bude odlišný, ale pohádka bude
na úlohy s vězni docela standardní,

Tyranský král dal uvěznit nekonečně mnoho věznů, a teď je chce dát
popravit. Ještě před popravou pro ně ale vymyslel takovou hříčku, aby
je trochu víc vystresoval, a vyvolal v nich dojem, že si za to můžou
sami. Ráno popravou je postaví do řady tak, že každý vězeň uvidí
nekonečně mnoho vězňů před sebou, a neuvidí konečně mnoho vězňů za
sebou. Každý vězeň také ví, kolikátý stojí v řadě.

Každý vězeň dostane na hlavu černý nebo bílý klobouk.
A každý vězeň si pak tipne barvu svého klobouku.
Když se splete jenom konečně vězňů, král je pustí.
Jakmile se ale zmýlí nekonečně mnoho vězňů, král nechá všechny bez
milosti popravit. Cha cha cha.

To vypadá dost beznadějně, nezdá se vám? Když nemají o svém klobouku
žádnou informaci, tak má každý šanci jedna polovina, že se strefí, a
nakonec se splete zhruba každý druhý vězeň.

Ale protože bude poprava až následující den, mají vězni v cele ještě
čas si domluvit strategii.
Hned se začaly objevovat první nápady, které fungují v konkrétních
situacích.
Například, když před sebou vidíte samé černé klobouky, tipněte si
černou. Sice se možná nestrefíte, ale všichni před vámi už se podle
této strategie zaručeně strefí, a tak se splete nanejvýš konečně mnoho
z nás.
Abychom ale našli strategii, která bude připravená na jakékoli
rozložení klobouků, si musíme představit všechny možné posloupnosti
klobouků.

Tyhle posloupnosti rozdělíme do skupinek tak, že se
uvnitř každé skupinky každé dvě posloupnosti liši jenom na konečně
mnoha pozicích. Jeden přiklad takové skupinky jsou ty posloupnosti,
které mají libovolný konečný začátek, ale na konci mají samé černé
klobouky.
Jiný příklad takové skupinky jsou posloupnosti, které mají libovolný
začátek, ale na konci už mají na všech sudých pozicích černé klobouky,
a na lichých bílé.
Trik je v tom, že i když vězni nebudou vidět celou posloupnost
klobouků, poznají do které skupinky taková posloupnost patří, protože
těch konečně mnoho pozic, které vězeň nevidí, skupinku stejně
neovlivní. Takže i když vězni nevidí svůj klobouk a nemůžou spolu
komunikovat, ta správná skupinka bude jejich sdílená znalost.

Ať si teď z dané skupinky vyberou kteroukoli posloupnost, bude se tato
posloupnost lišit od skutečnosti jenom na konečně mnoha místech.
Každému vězni tak stačí říct příslušnou barvu, a splete se jich jenom
konečně mnoho.
Ale jak se dohoodnou na tom reprezentantovi, když při zkoušce mezi
sebou nemůžou komunikovat? Musí se dohodnout předem. Už před zkouškou
se musí pro každou skupinku posloupností lišících se jenom konečnými
obměnami, dohodnout na jednom reprezentantovi.
Bohužel neexistuje žádný předpis, kterým bychom mohli takového
reprezentanta obecně popsat. Tak co asi uděláme?
No to byste nečekali, použijeme axiom výběru.
To je přesně ten nástroj, který může z každé skupinky vytáhnout jeden
prvek a výsledek zabalit do množiny. Na této množině se vězni dohodnou
jako na součásti strategie.
Jako jo, vypadá to trochu jako podvod mít coby součást strategie
nespočetnou množinu reprezentantů, ale ve světě, kde žije nekonečně
mnoho vězňů si tito vězni přece zvládnou zapamatovat nespočetně mnoho
posloupností, co na tom taky může být těžkého?

Takže s touto strategií si všichni vězni všimnou, ve které skupince se
nachází výsledná posloupnost, všichni si uvědomí, kterého
reprezentanta této posloupnosti přiřadili, a v důsledku splete jenom
konečně mnoho vězňů v barvě svého klobouku.

A tak axiom výběru zachránil nekonečně mnoho lidských životů a všichni
vězni se pak vrátili ke svým rodinám a žili šťastně až do smrti. Pokud
se chcete z této pohádky dozvědět o něco víc, můžu vás odkázat na
video Mathologera -- death with infinity (?)

Teď bych se totiž radši podíval ještě na jiný příklad, který má blíž k
reálné matematice.

V matematice se tak nějak počítá s tím, že geometrické objekty mají
obsah. Trojúhelníku spočteme obsah jako základna krát výška děleno
dvěma, kruhu jako pí r na druhou. Matematici si jednou mysleli, že by
mohli nějaký obsah přířadit jakékoli množině bodů.
A když se snažíte vymyslet takové zobecnění obsahu pro jakékoli
množiny, je rozumné začít ne v rovině, ale jenom nednoduše na přímce.
Takovému obsahu na přímce budeme říkat míra.
Například tedy míra intervalu je totéž, co jeho délka.
Míra sjednocení dvou disjunktních intervalů je jejich součet, a tak
podobně.
Dále by měla míra splňovat následující přirozené vlastnosti.
Zaprvé. Když do množiny přidáme nové body, její míra by se měla zvětšit nebo
zůstat stejná.
Zadruhé, když množinu posuneme o nějaké reálné čislo doprava nebo
doleva, její míra by měla zůstat stejná.
A zatřetí, totéž by mělo platit, když množinu rozdělíme na spočetně
mnoho kousků, každý z nich posuneme tak, aby se stále nepřekrývaly, a
výsledek opět spojíme.
Bohužel, míra s takovými vlastnostmi nemůže existovat.
Pomocí axiomu výběru dokážeme sestrojit množinu,
která je podmnožinou intervalu od nuly do dvou, tedy její míra by
neměla být větši než dva,
a přitom ji dokážeme rozdělit na spočetně mnoho částí,
tyto části různě rozposouvat,
a výsledkem vyplnit celou reálnou přímku.
Jdeme na to.

TODO

:{Za to může ta podmínka se spočetným rozdělením.}
:{Ne tak docela, viz Banach-Tarskiho paradox.}

TODO
