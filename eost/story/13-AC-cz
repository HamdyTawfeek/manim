The controversial axiom
=======================

Quote: Axiom výběru potřebujeme k tomu, abychom si z nekonečně mnoho párů ponožek mohli vzít nekonečně mnoho ponožek, ale ne nekonečně mnoho párů. -- Bertrand Russell

* The axiom of choice, do not confuse with the axiom of selection
* statement: for any set of non-empty disjoint sets, we can find a set intersecting each of them in exactly one element
  * explanation: we can do infinite number of non-predescribed choices at one time
  * if they are predescribed, axiom of replacement suffices
  * if there is just a finite number of them, we can construct the selection set in a usual way
* ordinary usage: Union of countable sets? Haine's theorem? (just one of them)
* paradoxical usage: Prisoners? Non-measurable set? (just one of them)
* axiom of choice is a forgotten axiom, the opposite to the axiom of regularity

:-------------------- AxiomRecallSelExt ------------------------------

. Pamatujete si axiomy teorie množin?

. Pro základní manipulaci s množinami potřebujeme axiom vydělení, který
. umožňuje přejít od množiny k její podmnožině dané určitým pravidlem, a
. axiom extensionality, který zaručuje, že množinu jednoznačně určují
. její prvky, když mají dvě množiny stejné prvky, tak jsou stejné.
.
. Dále tu jsou axiomy, které potřebujeme pro konstrukci velkých
. množin.

:-------------------- AxiomRecallBigSet ------------------------------

. Potřebujeme axiom nekonečna, abychom měli množinu
. přirozených čísel se kterou začneme. Pokračujeme axiomem potenční množiny
. a stavíme čim dál větši a větši množiny. Dále potřebujeme axiom
. nahrazení, abychom mohli výsledky zabalit do jedné množiny, a
. nakonec axiom sjednocení, abychom vysypali obsah do jedné množiny
. větši než všechny ty předchozí.
.
. A pak tu jsou dva o něco pokročilejší axiomy.

:-------------------- AxiomChoiceIntro ---------------------------

. Axiom fundovanosti říká,
. že neexistují divné množiny. Ten není příliš důležitý, a prakticky
. celou teorii množin můžeme vybudovat bez něj.
. A axiom výběru, o kterém bude tento díl, můžeme formulovat třeba takto:
. Kdykoli máme množinu disjunktních, tedy nepřekrývajících
. se, a neprázdných množin, můžeme si z každé této množiny vzít přesně
. jeden prvek, a výsledek zabalit do nové množiny.

. Vágní, ale výstižná definice axiomu výběru přitom zní:

. "Lze provést nekonečně mnoho nahodilých výběrů najednou."
. Proč nekonečně mnoho? A proč nahodilých? Ne proto, že by snad takové
. podmínky v axiomu výběru skutečně byly, ale proto, že v opačném
. případě axiom výběru nepotřebujeme.
.
. Tak třeba, když máme těch množin jenom konečně mnoho, můžeme si
. z jedné vzít jeden prvek. Na to, abychom si z neprázdné množiny
. vzali prvek nepotřebujeme žádný axiom, to je definice neprázdné
. množiny. Ani k zabalení takového prvku do množiny nepotřebujeme axiom
. výběru.
. A když chceme takhle zabalit konečně mnoho prvků, stačí
. nám na to sjednocování dvojic, jak jsme si ukazovali v deváté
. kapitole o axiomech.

. Jakmile ale chceme provést výběrů nekonečně mnoho, postupné
. sjednocování dvojic už nebude stačit.
. Musíme použít nějakou souhrnnou operaci, které dokáže rovnou vytvořit
. nekonečnou množinu.
.
. To umí třeba axiom nahrazení, Ten dostane pravidlo, v našem případě
. třeba "každou množinu nahraď jejím nejsvětlejším prvkem", a axiom
. nahrazení z množiny našich barevných množin vytvoří množinu
. reprezentantů. Teda, světlost puntíku není příliš rigorózní
. definice, ale za určitých okolností by šla formalizovat.
.
. Problém axiomu nahrazení je právě ten, že nějaké jednoznačné
. pravidlo potřebuje. Axiom nahrazení neumí nahradit každou množinu za
. nějaký její obecný prvek, to je přesně to, na co je třeba axiom výběru.
.
. Abych se vyhnul nedorozumnění, musím zmínit ještě jednu věc.
. :{Takže výsledek axiomu výběru vypadá náhodně?}
. Axiom výběru neříká nic o tom, že by ten jeho výběr byl jakkoli
. náhodný, třeba z pohledu teorie pravděpodobnosti. Ten přívlastek
. "nahodilý" v popisu axiomu výběru neříká nic o tom, že ten
. výběr opravdu nahodilý bude, ale že můžeme axiom výběru použít i
. tehdy, když to jinak než nahodile udělat nejde.
.
. Teď si asi říkáte: "Jak se to jako může stát, že to jinak než nahodile
. nejde?"

:--------------------- ExamplesIntro ------------------------

. Ukážeme si dva příklady.
. Jeden takový pohádkový, a jeden ze skutečné matematiky:
. vězně hádající klobouky, a neměřitelnou množinu.
. Začneme s pohádkou.
.
. Úloh o vězních, kteří mají na hlavách klobouky, a snaží se uhodnout
. barvu svého klobouku, je v matematice celá řada. Ve většině takových
. úloh je vězňů konečně mnoho, a využívají ke svému úsudku chování
. ostatních vězňů. Náš případ se v tomto bude odlišný, ale pohádka bude
. na úlohy s vězni docela standardní,

:-------------------- PrisonersTale -----------------------------
.
. Tyranský král dal uvěznit nekonečně mnoho věznů, a teď je chce dát
. popravit. Ještě před popravou pro ně ale vymyslel takovou hříčku, aby
. je trochu víc vystresoval, a vyvolal v nich dojem, že si za to můžou
. sami.
.
. Ráno před popravou na každého posadí žlutý nebo modrý klobouk,
. a postaví do řady tak, že každý vězeň uvidí
. nekonečně mnoho klobouků před sebou, a neuvidí konečně mnoho klobouků za
. sebou, pochopitelně ani ten svůj. Každý vězeň také ví, kolikátý stojí v řadě.
.
. Teď si všichni vězni najednou tipnou barvu svého klobouku.
. Když se splete jenom konečně vězňů, král je všechny pustí na svobodu.
. Jakmile se ale zmýlí nekonečně mnoho vězňů, král nechá všechny bez
. milosti popravit. Cho cho cho cho cho.
.
. To vypadá dost beznadějně, nezdá se vám? Když nemají o svém klobouku
. žádnou informaci, tak má každý šanci jedna polovina, že se strefí, a
. nakonec se splete zhruba každý druhý vězeň.
.
. Ale protože se poprava bude konat až následující den, mají vězni
. v cele ještě čas si domluvit strategii.

:-------------------------- SimpleStrategy ---------------------------------

. Některé strategie fungují ve specifických situacích.
. Například, když před sebou vidíte samé modré klobouky, tipněte si
. modrou. Sice se možná nestrefíte, ale všichni před vámi už se podle
. této strategie zaručeně strefí, a tak se splete nanejvýš konečně mnoho
. vězňů.
. Když chceme najít strategii, která bude fungovat kdykoli, musíme být
. obecnější.

:---------------------------- HatsSet -----------------------------------
.
. Jakékoli rozvržení klobouků si budeme jednoduše kreslit
. jako odpovídající posloupnosti barev, podobně jako jsme kreslili
. ordinální čísla.
. Uvážíme přitom množinu úplně všech
. takových posloupností. Těch je nespočetně mnoho, mimochodem, i když
. jsme si nakreslili jenom čtyři příklady.
.
. Posloupnosti v téhle množině ještě rozdělíme do nekonečných skupinek
. tak, že dvě posloupnosti jsou v jedné skupince přesně tehdy, když se od
. nějakého bodu dále přesně shodují. Jinými slovy, se každé dvě
. posloupnosti ve skupince liší jenom na konečně mnoha místech.
. Takto z množiny všech posloupností vznikne množina disjunktních
. skupinek, těch je mimochodem stále nespočetně, i když si teď
. kreslíme jenom čtyři.
.
. Jeden přiklad takové skupinky jsou ty posloupnosti,
. které mají libovolný konečný začátek, ale na konci mají samé modré
. klobouky.
.
. Jiný příklad takové skupinky jsou posloupnosti, které mají libovolný
. začátek, ale na konci už mají na všech sudých pozicích modré klobouky,
. a na lichých žluté.
.
. Trik je v tom, že i když vězeň nevidí celou posloupnost
. klobouků, pozná do které skupinky ta opravdová posloupnost patří,
. protože těch konečně mnoho pozic, které nevidí, skupinku stejně
. neovlivní. Takže i když vězni nevidí svůj klobouk a nemůžou spolu
. komunikovat, ta správná skupinka bude jejich sdílená znalost.
.
. A ať si teď z této skupinky vyberou kteroukoli posloupnost, bude se tato
. posloupnost lišit od skutečnosti jenom na konečně mnoha místech,
. protože každé dvě posloupnosti v naší skupince od určitého místa shodují.
. Každému vězni tak stačí říct příslušnou barvu, a splete se jich jenom
. konečně mnoho.
.
. Jak se ale dohoodnou na tom reprezentantovi, když při zkoušce mezi
. sebou nemůžou komunikovat? Musí se dohodnout předem. Už před zkouškou
. se musí pro každou skupinku posloupností lišících se jenom konečnými
. obměnami, dohodnout na jednom reprezentantovi.
. Bohužel neexistuje žádný předpis, kterým bychom mohli takového
. reprezentanta obecně popsat. Tak co asi uděláme?
. No to byste nečekali, použijeme axiom výběru.
. To je přesně ten nástroj, který může z každé skupinky vytáhnout jednoho
. reprezentanta a výsledek zabalit do množiny. Na této množině se vězni
. dohodnou jako na součásti strategie.
. Jako jo, vypadá to trochu jako podvod mít coby součást strategie
. nespočetnou množinu reprezentantů, ale ve světě, kde žije nekonečně
. mnoho vězňů si tito vězni přece zvládnou zapamatovat nespočetně mnoho
. posloupností, co na tom taky může být těžkého?
.
. Takže s touto strategií si všichni vězni všimnou, ve které skupince se
. nachází výsledná posloupnost, všichni si uvědomí, na kterém
. reprezentantovi z této posloupnosti se domluvili, a v důsledku splete
. jenom konečně mnoho vězňů v barvě svého klobouku.
.
. A tak axiom výběru zachránil nekonečně mnoho lidských životů a všichni
. vězni se pak vrátili ke svým rodinám a žili šťastně až do smrti. Pokud
. se chcete o této úložce dozvědět o něco víc, můžu vás odkázat na

!!!!!!!!!!   TODO  (stáhnout obrázek)

video Mathologera -- Death by infinity puzzles and the Axiom of
Choice.
[https://www.youtube.com/watch?time_continue=11&v=aDOP0XynAzA]

Teď bych se totiž radši ještě podíval na jiný příklad, který má blíž ke
skutečné matematice.

:----------------------- MeasureIntro ---------------------------
.
. V matematice se tak nějak počítá s tím, že geometrické objekty mají
. obsah. Trojúhelníku spočteme obsah jako základna krát výška děleno
. dvěma, kruhu jako pí r na druhou. Matematici si jednou mysleli, že by
. mohli nějaký obsah přířadit jakékoli, jakkoli bláznivé množině bodů.
. A když se snažíte vymyslet takové zobecnění obsahu pro jakékoli
. množiny, je rozumné začít ne v rovině,

:-------------------- MeasureProperties --------------------------

. ale jenom nednoduše na přímce.
. Takovému obsahu na přímce budeme říkat míra. Teda obecně míra
. může znamenat i obsah nebo objem, ale my si vystačíme s
. jednorozměrnou mírou.
. Například tedy míra intervalu je totéž, co jeho délka.
. Míra sjednocení dvou disjunktních intervalů je součet délek, a tak
. podobně.
. Dále by měla míra splňovat následující vlastnosti.
.
. Zaprvé. Když do množiny přidáme nové body, její míra by se měla zvětšit nebo
. zůstat stejná.
.
. Zadruhé, když máme množinu nějaké míry a posuneme ji o nějaké reálné
. čislo doprava nebo doleva, její míra by měla zůstat stejná.
.
. A zatřetí, míra by se neměla změnit, ani když množinu rozdělíme na spočetně
. mnoho kousků, nezávisle posuneme každý z nich tak, aby se stále
. nepřekrývaly, a výsledek opět spojíme. Z tohoto pravidla mimochodem
. vyplývá, že míra spočetné množiny je vždycky nulová.
.
. Bohužel, nemůžeme každé množině najít míru tak, abychom dostáli těmto
. požadavkům.

:--------------------- UnmeasurableOverview -----------------------

. Pomocí axiomu výběru dokážeme sestrojit množinu,
. která je podmnožinou intervalu od nuly do dvou, tedy její míra by
. neměla být větši než dva,
. a přitom ji dokážeme rozdělit na spočetně mnoho částí,
. tyto části různě rozposouvat,
. a výsledkem pak vyplnit celou reálnou přímku, která by měla mít míru
. nekonečnou.
. Jdeme na to.

:-------------------- UnmeasurableConstruction -----------------------
.
. Tentokrát do skupinek rozdělíme reálná čísla, a to modulo Q.
. Co to znamená? Že dvě reálná čísla dáme do jedné skupinky, pokud se
. liší o nějaké racionální čislo.
. Typickým příkladem takové skupinky je množina všech racionálních
. čísel,
. a obecně skupinka vznikne tak, že si vezmeme pevné reálné čislo,
. třeba odmocninu ze dvou, a přičteme k ní všechna racionální čisla.
.
. Každá taková skupinka má nějaké prvky v intervalu od nuly do
. jedné, a pomocí axiomu výběru si v tomto intervalu z každé skupinky
. vybereme přesně jedno čislo.
. Výslednou množinu reprezentantů označíme třeba R.

:--------------------- TranslateDisjoint ----------------------------

. Takže kdykoli si vezmeme dva různé prvky z R-ka a každý posuneme o
. nějaké racionální čislo, nikdy se nestrefíme přesně na totéž čislo,
. protože oba počáteční prvky pochází z různých skupinek.
. To se dá říct ještě trochu jinak. Kdykoli si vezmeme dvě kopie R-ka, a
. obě posuneme o různá racionální čisla, tak se výsldné množiny nikdy
. nebudou překrývat. Jednoduše proto, že žádné čislo z první kopie
. se nemůže strefit do žádného čisla z té druhé kopie.

:-------------------- MeasureContradiction ----------------------

. K zakončení paradoxu s mírou použijeme jeden základní poznatek z
. mohutností:
. Racionálních čísel v intervalu od nuly do jedné je
. Aleph_0, což je stejné množství jako je všech racionálních čisel.

. Přitom když vezmeme aleph 0 kopií R-ka a posuneme je o všechna
. racionální čisla mezi nulou a jedničkou, výsledná množina bude nějaká
. podmnožina intervalu od nuly do dvou, tedy její míra by měla být
. nanejvýš dva.
. Ale, jak jsme si říkali v úvodu povídání o neměřitelné množině,
tuhle množinu můžeme opět rozbít na aleph 0 kopií R-ka a rozposouvat
je o všechna racionální čísla.

Tím najednou pokryjeme všechna reálná čisla.
Proč?
Každé reálné čislo x leží v nějaké skupince.
A z této skupinky jsme do R-ka vybrali reprezentanta.
Jakmile tohoto reprezentanta posuneme o příslušné racionální čislo,
pokryjeme x.
Takže podmínky, které jsme si na míru stanovili, množina R docela
spolehlivě rozbíjí.

:--------------------- BanachTarski -------------------------------

Kdykoli se objeví problém, je přirozené začít hledat viníka.

:{Může za to podmínka se spočetným rozdělením!}

Ta podmínka na spočetná rozdělení byla vlastně
dost umělá bez ní by třeba míra fungovala...
:{Ne tak docela, Banach-Tarskiho paradox.}
Není to tak úplně pravda. Už ve třírozměrném prostoru existuje podobný
příklad, kdy rozložíte kouli na konečně mnoho částí, ty posunete,
otočíte, a z toho složíte dvě stejně velké koule. Téhle, o něco
složitějši konstrukci, se říká Banach-Tarskiho paradox, a docela dobré
video o něm má třeba vSauce.

:{Může za to axiom výběru!}

Takže za to může axiom výběru? Možná.
nebo spíš naše intuitivní představa objemu pro obecné množiny prostě
zoufale nefunguje.
Axiom výběru byl i na základě uvedených příkladů nějakou dobu poměrně
kontroverzní. Dneska už ho matematici považují za vcelku rovnocenný
ostatním axiomům. Jeden z důvodů je, že se logikům povedlo dokázat, že
se axiom výběru, podobně jako hypotéza kontinua, nedá vyvrátit.

A navíc je axiom výběru potřeba i pro
dost nevinně vyhlížející tvrzení. Jedno takové si ukážeme v dalším
díle, konkrétně že se v libovolné neprázdné množině bez nejmenšího
prvku dá najít nekonečná klesající posloupnost.
Nashle příště.
