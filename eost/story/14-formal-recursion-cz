Formal recursion
================

Quote: Pokud už víte, co znamená rekurze, držte si to v paměti. V opačném případě najděte někoho, kdo stojí blíže k Douglasu Hofstadterovi a zeptejte se jej, co je to rekurze.
-- Andrew Plotkin

:------------------------Intro-----------------------------
.
. Tahle kapitola bude docela technická.
. A je pravda, že nemusíte znát vnitřnosti rekurze k tomu, abyste ji mohli používat.
. :{examples animations}
. Proto jsme si také transfinitní rekurze zavedli na příkladech místo
. toho, abychom ji analyzovali na formální úrovni.
. Ale na druhou stranu je porozumění formální stránce rekurze poměrně
. základní součást teorie množin.
:{Connection between "Teorie nekonečna" and "Základy matematiky"}
. Jedná se o onen most mezi dvěma rolemi teorie množin -- teorií nekonečna a základy matematiky.
:{chapter list}
. A v posledních dvou kapitolách se navíc chystám použít transfinitní
. rekurzi na trochu pokročilejší úrovni.
. Takže i když myslím, že následující kapitoly můžete pochopit i bez znalosti formální rekurze,
. měla by tato kapitola napomoci dojmu, že je to formálně podložené,
. a že to není jen nějaké mávání rukama.
. Celá tahle kapitola bude o podrobnějším rozboru jednoho jednoduchého důkazu
. z čtvrté kapitoly.

:-----------------------NaiveProof-------------------------
. Vzali jsme si tam si uspořádanou množinu, a v ní pak nějaký neprázdný
. koncový úsek takový,
. že žádný jeho prvek není nejmenší.
. Chceme dokázat, že se v takovém koncovém úseku dá najít nekonečná
. klesající posloupnost.
.
. Samotný důkaz je docela přímočarý. Začneme s kterýmkoli prvkem tohoto
. koncového úseku. Ten nemůže být nejmenší, takže najdeme nějaký
. menší. Ten taky nemůže být nejmenší, takže najdeme ještě menší a ještě
. jednou, a znova, a tak dál,
. až sestrojíme celou nekonečnou klesající posloupnost.
.
. :{"Nemůžeš mít důkaz s nekonečně kroky."}
. Zádrhel je v tom, že důkazy nikdy nejsou nekonečné. I když žijeme
. v nekonečném světě teorie množin, vždycky si musíme vystačit s konečně
. kroky k tomu, abychom něco dokázali.
. :{"Cože? Vždyť to děláme pořád!"}
. :{"Dá se tomu vyhnout chytrými souhrnnými operacemi s nekonečnými strukturami."}
. Možná to je překvapivé, ale podívejme se například na důkaz Cantorovy
. věty.

:-----------------------CantorTheorem-------------------------
. To je ta věta z druhé kapitoly, která říká, že ať jakkoli
. přiřadíme přirozeným číslům nekonečné posloupnosti nul a jedniček,
. vždycky nějakou posloupnost vynecháte.
. 
. Důkaz vypadá zhruba následovně. Podíváme se na prvky na úhlopříčce, to je
. jeden krok. Z těchto prvků postavíme posloupnost, to je druhý krok, a
. nakonec tuto posloupnost překlopíme, to je třetí krok. Na tři kroky
. jsme sestrojili posloupnost, která není přiřazená k žádnému
. přirozenému číslu. Ne že by ty kroky teď přesně odpovídaly axiomům,
. ale šlo o to demonstrovat myšlenku, že s nekonečnými množinami
. můžeme manipulovat hromadně.
.
:-----------------------Riddle-----------------------------
. Ale jak bychom mohli do souhrnných kroků
. přeložit postupnou konstrukci klesající posloupnosti? Jak se vypořádat
. s faktem, že se jedná o postupný proces? Celá ta klesající posloupnost
. přece nevznikne najednou. Musíme být o něco mazanější.
.
. :{"Nápověda: Použij indukci místo rekurze."}
. 
. Místo rekurze použijeme indukci. Indukce je důkazová technika, při
. které stačí ověřit, že nějaké tvrzení platí pro n rovno nule, a že
. když platí pro nějaké n, tak platí i pro 'n' o jedna
. větší. Z toho odvodíme, že dané tvrzení platí pro všechna přirozená
. čísla.
.
. V našem případě budeme dokazovat, že existuje klesající posloupnost o
. n krocích.
. Posloupnost o žádném kroku určitě existuje, to je jenom
. jeden bod z naší množiny,
. A kdykoli máme klesající posloupnost délky n,
. tak poslední prvek není nejmenší, a najdeme posloupnost délky n+1.
. Na základě indukce z toho odvodíme, naše tvrzení platí pro všechna
. přirozená čisla, tedy že existuje klesající posloupnost jakékoli
. přirozené délky.
:{"To jsme si pomohli, vždyť je to totéž."}
. To pořád vypadá jako nekonečný důkaz. Napřed z délky nula dostaneme
. délku jedna. V druhém kroku jdeme z délky jedna na délku dva, a tak dál.
. Fór je v tom, že se dá na indukci dívat i jinak.
:{Indukce je jen důkaz sporem.}
. Matematickou indukci můžeme kdykoli formulovat jako obyčejný důkaz
. sporem.

:----------------------Contradiction----------------------------------
.
. Vezmeme si omegu, množinu všech přirozených čisel
. A všech přirozených čísel se zeptáme: milé číslo, existuje klesající
. posloupnost tvojí délky.
:{"Existuje klesající posloupnost vaší délky?"}
. To je jedna operace, konkrétně axiom vydělení nám rozdělí naší množinu
. na čisla, která odpoví ano, a na ta, která odpoví ne.
:{Green ticks}
. Nula odpoví ano, jednička odpoví ano, dvojka odpoví ano...
. Ale je možné, aby některé číslo vzadu odpovědělo "ne"?
. Musíme dokázat, že se to nestalo, takže pro spor budeme
. předpokládat, že se tak stalo, a ukážeme, jak takový předpoklad
. rozbije.
.
. Jakmile by neexistovala klesající posloupnost délky 678,
. nemůže existovat ani žádná delší klesající posloupnost. To znamená, že
. záporně odpověděl nějaký neprázdný koncový úsek omegy, a kladně
. nějaký vlastní počáteční úsek.
.
. Množina přirozených čisel je ale dobře uspořádaná. Z toho plyne, že
. najdeme první čislo n, které odpovědělo záporně. Všechna menší čisla,
. včetně n-1 odpověděla kladně.
.
. No a to je spor, protože když čislo n-1 odpovědělo kladně, tak jsme
. už dřiv dokázali, že tak muselo odpovědět i číslo n.
.
. Po konečně mnoha krocích jsme dostali jsme spor. Takže náš počáteční
. předpoklad nemohl platit a všechna čisla odpověděla "ano". Existuje
. tedy klesající posloupnost jakékoli přirozené délky.
.
:{Hotovo?}
:{Zdaleka ne.}
. Teď to může vypadat, že už jsme vyhráli, a máme nekonečnou klesající
. posloupnost, ale není tomu tak. Použití indukce namísto rekurze nebylo
. zadarmo. Chybí nám něco na způsob limitního kroku.

:---------------------Crisis---------------------------------
.
. Z indukce jsme vyvodili, že pro každé přirozené číslo máme klesající
. posloupnost dané délky.
. Ale ten obrázek nevypadá přesně takhle.
. Zaprvé si musíme uvědomit, že to není tak, že by od každé délky
. existovala jenom jedna klesající posloupnost.
. Třeba čtyřce
. nenáleži jedna konkrétní klesající posloupnost, ale celá množina
. všemožných klesajících posloupností délky čtyři. A totéž platí i pro
. ostatní délky. Pro každou délku máme celý balík klesajících
. posloupností.
.
. My chceme mít všechny ty klesající posloupnosti najednou, takže
. použijeme axiom nahrazení. Přirozená čisla tvoří množinu, takže můžeme
. na základě axiomu nahrazení sestrojit množinu všech těch balíků
. různých délek.
. 
. Na tu teď zavoláme axiom výběru. Ten z každého balíku vybere nějaký
. prvek, a získáme množinu, která má přesně jednu klesající posloupnost
. od každé délky. Ale co teď?
. Axiom výběru mohl vybrat ty posloupnosti svévolně, nemáme žádnou
. záruku, že na sebe budou navaovat.
. To je docela zásadní problém: Jenom to, že máme klesající posloupnost
. od každé délky ještě vůbec neznamená, že z nich umíme poskládat
. nekonečnou.
.
. Pro příklad si představme ordinál omega plus
. jedna. V něm najdeme klesající posloupnost délky jedna, či délky 5,
. nebo jakékoli jiné konečné délky. Ale protože je to ordinál, nenajdeme
. v něm žádnou nekonečnou klesající posloupnost. Ať v prvním kroku
. skočíme kamkoli, 
. Takže jsme naším neopatrným použitím indukce zahodili tolik informace,
. že nemůžeme důkaz dokončit. Takhle by to teda nešlo...
.
. Nebylo by ale fér shazovat vinu jenom na indukci. Problém, do kterého
. jsme se dostali má sice na svědomí neopatrné použití indukce, ale
. současně nejednoznačnost. Vytvořené posloupnosti nenavazují
. jenom proto, že máme v každém kroku spoustu možností, kam jít dolů.
. Kdybychom měli předepsaná pravidla, nestalo by se to. Jako příklad
. si vezmeme reálná čisla.

:-------------------------RealExample-------------------------------
.
. A vezmeme si přesná pravidla, jak klesající posloupnost sestrojit.
. Začneme na čísle čtyři.
. {Začátek: 4}
. A v každém kroku jdeme z čísla na jeho polovinu.
. {x -> x/2}
. Takže posloupnost o jednom kroku půjde z čtyřky na čtyři děleno dvěma,
. tedy na dvojku.
. Posloupnost o dvou krocích půjde z čtyřky na dvojku, a pak na
. jedničku,
. A tak dál.
.
. Když si teď vezmeme množinu všech posloupností konečných délek,
. tak na sebe díky pevným pravidlům musí navazovat.
. Takže je můžeme jednoduše sjednotit pomocí axiomu sjednocení
. a dostat nekonečnou klesající posloupnost.
. 
. :{A co když to nejsou reálná čísla?}
. Tahle myšlenka vede k cíli i v obecném případě. Jen je třeba zařidit,
. aby byl proces nekonečného sestupu jednoznačný i když máme před sebou
. zcela obecnou uspořádanou množinu.
. :{Použijeme axiom výběru.}
. Trik spočívá v použití axiomu výběru,
. nikoli po indukci, nikoli v průběhu indukce, ale ještě před jejím
. spuštěním.
.
:------------------------AxiomOfChoice-------------------------
.
. V obecné uspořádané množině bez prvního prvku
. máme pro každý bod hromadu možností, kam pokračovat níž.
. Uspořádáme si tedy úplně všechny body naší množiny do řádků, a
. v každém řádku nakreslíme všechny možnosti, kam z daného bodu jít
. na menší prvek.
. Teď použijeme axiom výběru a
. pro každý bod
. vybereme přesně jednu variantu.
. Výslednou množinu pak prohlásíme za
. naše pravidla.
. Navíc si vybereme jeden pevný bod, na kterém budeme
. začínat.
.
. Takže když teď budeme tvořit posloupnost, vždycky začneme s
. předepsaným skokem, a pokračujeme dalšími skoky tak, aby to
. navazovalo.
. Indukcí, neboli sporem teď můžeme dokázat, že pro každou přirozenou
. délku existuje přesně jedna posloupnost dané délky, která se chová
. podle našich pravidel.
. Z axiomu nahrazení můžeme uvážit množinu všech konečných klesajících
. posloupností.
. A konečně, protože jsou posloupnosti jednoznačné a tudíž navazující,
. najdeme axiomem sjednocení nekonečnou klesající posloupnost.
. 
. A to je ono, takhle vypadá formální důkaz tvrzení, že
. v neprázdné uspořádané množině bez prvního prvku najdeme nekonečnou
. klesající posloupnost. Teda, aspoň tak vypadají zobrazitelné hlavní
. myšlenky z formálního důkazu.
.
. Ale jak to bylo trochu technické a s pár slepými uličkami, tak si to
. shrneme.
.
:-----------------------------Summary--------------------------------
.
. Když chceme rekurzivně sestrojit posloupnost, uděláme to tak, že
. indukcí dokážeme, existenci posloupností všech možných délek. Důkaz indukcí
. je vlastně důkaz sporem -- kdyby posloupnost nějaké délky
. neexistovala, najdeme nejmenší takovou délku, a na té najdeme spor.
. Můžeme si všimnout, že jediné, co tu využiváme je dobré uspořádání,
. takže to nemusíme dělat na množině přirozených čisel. Argument se
. sporem bude stejně dobře fungovat na jakékoli dobře uspořádané
. množině, stačilo by, abychom měli definované, jak dál prodlužovat
. nekonečnou posloupnost. Protože my chceme nakonec posloupnost délky
. omega, můžeme se na to dívat tak, že indukce probíhá na množině omega
. plus jedna. To znamená, že limitní konstrukce nekonečné posloupnosti je
. posledním krokem v indukci.
. Ale aby takové limitní kroky fungovaly, potřebujeme, aby byla
. posloupnost určená jednoznačně. To nám zajistí axiom výběru použitý
. ještě před spuštěním samotné indukce.
.
. Celému tomuto nástroji se říká transfinitní
. rekurze s výběrem.
. Matematici jej typicky používají bez toho, aby se
. příliš starali o vnitřek, jelikož je její používání přirozenější než
. formální význam. Hodí se ale vědět, že transfinitní rekurze s výběrem
. nestojí na vodě.

:------------------------NextChapter--------------------------------

V další kapitole uvidíme tento nástroj v praxi. Konečně se nám povede
dokázat, že každým dvěma množinám můžeme porovnat jejich mohutnost, a
odvodíme si základní věty teorie množin jako Zornovo lemma a princip
dobrého uspořádání. Nashle příště.
