Formalní čísla
==============

Quote: Úlohu jsem vyřešil po dvoutýdením soustředění se na prázdnou množinou. -- nejmenovaný řešitel

* first idea of naturals: $0 = \{\}, 1 = \{\{\}\}, 2 = \{\{\{\}\}\}$
* problems:
  * they are one-element sets, it is difficult to count with it
  * we cannot generalize it to ordinals, what $\omega$ or $\omega+1$ should be?
* standard construction
  * "Argh! I cannot imagine it!"
  * "You don't have to do it in this way"
  * $5 = \{0,1,2,3,4\}$ is sufficient expansion, programming
  * 5 as a graph
  * extra feature: it is implementing the natural correspondence
    between ordinals as types of well ordered sets and ordinals as indices to them
    explained in chapter~\ref{ordinals}
  * supremum is realy union
* existence of omega1
* what about cardinals? wait for chapter~\ref{cardinals}

:------------------- FirstAttempt -----------------------
.
. V základech teorie množin máme pouze množiny.
. Prázdnou množinu.
. Množinu obsahující prázdnou množinu.
. Ale zatím tam vlastně nemáme ani přirozená čisla.
. Jako je nula, jednička, dvojka...
. Jako všechno v teorii množin, i čísla budou muset být množiny,
. jen si musíme ujasnit, které.
.
. Tak třeba nulu je docela přirozené reprezentovat prázdnou množinou.
. Jednička by pak mohla být množina obsahující nulu.
. Dvojka množina obsahující jedničku, a tak dál.
. Takhle bychom čísla sice zavést mohli, ale není to praktické
. z několika důvodů.
. Zaprvé se tento postup těžko zobecňuje na ordinální čísla.
. Jak bychom takto chtěli reprezentovat třeba ordinál omega? Takhle?
. A co omega plus jedna?
. Sice si tady na obrazovku můžeme nakreslit nekonečnou posloupnost do
. sebe zanořených obdélníčků, ale jednak to odporuje axiomu
. fundovanosti, a takto vyobrazená omega plus jednička už ve formálním
. jazyce teorie množin nedává vůbec žádný smysl. Takhle by to tedy nešlo.
.
. A snad ještě podstatnější nevýhoda takto zanořených přirozených čisel
. je, že bychom přirozená čísla bychom používali k měření velikosti
. konečných množin. Ideálně pomocí párování s daným přirozeným čislem.
. Jenže takto zavedené přirozené číslo je kromě nuly vždycky
. jednoprvková množina.
. Praktičtější bude, když bude mít každé přirozené čislo tolik prvků,
. kolik uvádí.
. Takže se přirozená čisla správně staví následovně.
.
:------------------ NaturalsDefinition -------------------------
.
. Nula je prázdná množina.
. Jednička množina obsahující prázdnou množinu, zatím je to stejné.
. Dvojka by ale měla být dvouprvková množina. Doposud jsme sestrojici
. dvě množiny -- nulu a jedničku. Tak bude dvojka obsahovat nulu a
. jedničku.
. Trojka bude množina obsahující nulu, jedničku a dvojku...
. A tak dál.
. >"Ááá, to se nedá představit"
. >"Nemusíš si to představovat takhle."
. 
. Taková definice přirozených čísel je z řady důvodů šikovná, ale
. prakticky žádný matematik si přirozená čisla nepředstavuje jako
. hromadu do sebe zanořených množin.
. Co se ale může hodit je jedna expanze -- interpretovat někdy jedno
. přirozené číslo, třeba jako množinu všech čísel menších než pět.
. Takový pohled by se mohl líbit programátorům.

:-------------------- ProgrammingExcursion --------------------------
.
. Například tohle video je naprogramované v programovacím jazyce Python.
. a v tomto programovacím jazyce často narazíte na funkci range.
. To je funkce, která dostane přirozené číslo, a vrátí seznam menších
. přirozených čísel. To se může hodit, když chcete třeba projít všechna
. čisla od nuly po n-1, a při programování něco takového typicky chcete
. docela často.
. Vtip teorie množin je v tom, že tam funkce "range" není potřeba,
. protože můžeme každé číslo rovnou považovat za příslušný seznam.
.
. Teď už se ale vrátíme do ryzí matematiky s nekonečny, a ukážeme si,
. jak přímočaré je zobecněni přirozených čísel na čísla ordinální.
.
:--------------------- ExtensionToOrdinals ---------------------
.
. Ordinál omega bude opět množina všech předchozích čísel, tedy množina
. přirozených čisel. Takže ne jenom, že ordinál omega uspořádáním
. odpovídá omeze coby množině přirozených čísel, ono to vážně není nic
. jiného než množina přirozených čísel.
. Dál ordinál omega plus jedna je množina všech přirozených
. čisel s omegou k tomu a podobně bychom mohli pokračovat.
.
. S formálně zavedenými ordinály je všechno mnohem prozaičtější.
. Nemusíme říkat, že supremum množiny ordinálů je něco jako
. sjednocení. Tím, že všechny ordinály obsahují to samé, je to skutečné
. sjednocení, přesně to, které nám poskytuje axiom sjednocení.
.
:----------------------- Chapter5Reminder -------------------------
.
. V páté kapitole jsme si
. zavedli dvě role ordinálních čísel -- buď coby reprezentant dobře
. uspořádané množiny, nebo coby index do nějakého většího ordinálu.
. Ale teď už se nemusíme tvářit, že menší ordinály jakoby ukazují do
. většiho ordinálu. Ony to opravdu jsou přímo jeho prvky.

:-------------------- GraphView -----------------------------
.
. Další pěkný pohled na věc je přes graf náležení.
. Když máme dva obecné ordinály, alfa a beta, tak to, že alfa je menší
. než beta se pozná tak, že když se na betu díváme jako na množinu, tak
. alfa v této množině leží.
. To jsme v kapitolách o formálním světě množin a o axiomech značili
. modrou šipkou z alfy do bety.
. Takže když si mezi ordinály nakreslíme šipky náležení, budou šipky
. směřovat vždy z menších ordinálů do větších.
. Vlastně tento graf náležení určuje na
. ordinálech uspořádání přesně tak, jak jsme si uspořádání popisovali
. v kapitole 10a o aplikacích kartézského součinu. Jenom tentokrát šipky
. neznačí podmnožinu kartézského součinu, ale ten ryzí základ, na
. kterém celá teorie stojí.
.
. Obecně takto můžeme běžným způsobem definovat formální ordinální
. čislo. Je to taková množina, která je dobře uspořádaná grafem
. náležení, a její prvky neobsahují nic navíc. To znamená, že na prvky
. ordinálu nebude ukazovat nic mimo toto ordinální číslo. Téhle druhé
. vlastnosti, že prvky ordinálu neobsahují nic navíc se taky někdy
. v literatuře říká, že je to tranzitivní množina. Takže odborně řečeno
. je ordinál tranzitivní množina, která je dobře uspořádaná relací
. náležení.

:------------------ ConstructionsIntro --------------------------
.
. Ve zbytku kapitoly se podíváme na axiomatickou konstrukci
. dvou důležitých ordinálních čisel, konkrétně omega, a omega1.
. Začneme s omegou.
.
:------------------ ConstructionOmega --------------------------
.
. Když jsme si představovali axiomy, tak jsme si zjednodušeně řekli, že
. axiom nekonečna říká, že existuje množina všech přirozených čisel.
. V takovém případě bychom měli konstrukci omegy danou axiomem, protože
. omega není nic jiného než množina přirozených čisel. Ale toto znění
. axiomu není úplně přesné. Je to malinko složitější, patrně proto, že
. matematici mají radši kratší axiomy a delší důkazy. Přesná formulace
. axiomu nekonečna zní:
. Existuje množina M, která
. obsahuje prázdnou množinu,
. a kdykoli v ní leží nějaká množina x,
. tak v této množině v M leži i množina x, do které přidáme x jako prvek.
.
. Z toho plyne, že když už M obsahuje prázdnou množinu, musí obsahovat i
. prázdnou množinu, do které navíc dáme prázdnou množinu jako
. prvek. Takové množině taky říkáme jednička, a prázdné množině taky
. říkáme nula.
.
. Pokračujeme. Jednička je množina obsahující nulu.
. Když do ní přidáme jedničku jako prvek, získáme
. množinu obsahující nulu a jedničku, tedy dvojku. Když do dvojky
. přidáme dvojku, získáme trojku. A tak dál. Obecně tak v množině M musí
. ležet všechna přirozená čisla.
.
. Nemáme už ale zaručeno, že v M není nic navíc.
. Klidně by množina M mohla obsahovat další ordinální čísla,
. nebo i další naprosto nahodilé množiny.
.
. Naštěstí máme axiom vydělení, kterým můžeme všechny ty zbytečné prvky
. vyhodit, a nechat si jenom přirozená čisla.
. A teprve tak až dostaneme omegu, čili množinu přirozených
. čísel. Není to od axiomu nekonečna daleko, ale bylo třeba udělat
. navíc jeden krok s axiomem vydělení.

:----------------- ConstructionsOverview2 -----------------------
.
. Teď si ještě jednou projdeme konstrukci omega jedničky se sedmé
. kapitoly, jelikož v sedmé kapitole jsme to nemohli udělat pořádně,
. když jsme ještě neměli axiomy.

:---------------------- ProductPowerset --------------------------------
.
. Začneme s množinou přírozených čisel omega, kterou jsme sestrojili
. před chvílí.
. Dále sestrojíme kartézský součin omega krát omega, to můžeme nakreslit
. jako graf, kde vede šipka z každého prvku do každého. Plus tam budou
. ještě smyčky z jednoho vrcholu do toho samého, ty teď nekreslím, už
. takhle je to pěkné nepřehledné.
.
. Ze součinu omega krát omega vytvoříme potenční množinu.
. To znamená, že každý prvek výsledné potenční množiny bude podmnožina
. kartézského součinu, omega krát omega, neboli určitý orientovaný graf
. na přirozených číslech.
.
. Některé podmnožiny kartézského součinu omega krát omega přitom
. reprezentují nějaké uspořádání. To znamená, že máme šipku mezi každou
. dvojicí přirozených čisel, a můžeme přirozená čísla přeuspořádat tak,
. aby šipky vedly zleva doprava.
. Takovou podmnožinu omega krát omega radši znázorňujeme jako pořadí
. přirozených čisel, a všechna tato uspořádání tvoří podmnožinu
. naší potenční množiny. Tuto podmnožinu jednoduše sestrojíme axiomem
. vydělení.
.
. Některá uspořádání mají navíc tu vlastnost, že jsou dobrá, neobsahují
. nekonečnou klesající posloupnost. V množině všech uspořádání tak máme
. další podmnožinu -- množinu všech dobrých uspořádání na přirozených
. číslech. A to je ta množina, pomocí které postavíme omega jedničku.
.
:----------------------- OrderingToOrdinal ----------------------------
.
. Z libovolné dobře uspořádané množiny totiž můžeme pomocí transfinitní
. rekurze a opakovaného použití axiomu nahrazení postavit odpovídající
. ordinál.
. V každém kroku rekurze uvážíme počátek uspořádané
. množiny, který proměníme v příslušnou množinu ordinálů. Takže na začátku
. máme prázdný počátek, který přejde v prázdnou množinu, tedy na nulu.
. Potom počátek obsahující první prvek přejde na množinu obsahující
. nulu, tedy na jedničku. Z dalšího počátku vznikne dvojka, potom
. trojka, a tak dál.
. Úplně stejně pokračujeme v limitním kroku. Z počátku naší množiny před
. nulou vznikne množina všech přirozených čisel, tedy omega. Stejně
. vzniknou další ordinály, až nakonec proměníme axiomem nahrazení
. všechna přirozená čisla, a dostaneme odpovídající formální ordinál.
.
. Takhle jsme dobrému uspořádání na přirozených číslech přiřadili jeden
. formální ordinál. A dalším uspořádání přirozených čisel můžeme
. přiřadit další ordinály.
.
. Takže kdykoli dostaneme dobré uspořádání na přirozených čislech,
. můžeme sestrojit odpovídající formální ordinál.
. Protože navíc máme všechna dobrá uspořádání na přirozených
. čislech v jedné množině, můžeme použít axiom nahrazení ještě jednou, a
. z množiny všech dobrých uspořádání přirozených čisel sestrojit množinu
. všech formálních ordinálů mohutnosti aleph0.
.
. A to je skoro omega jednička.
.
:------------------------ Omega1Finish ----------------------------
.
. Omega jednička se totiž skládá ze všech spočetných ordinálů, to jsou
. konečné ordinály, a pak ordinály mohutnosti aleph0, které už máme
. v jedné množině. Zbývá tedy přidat konečná ordinální čísla, alias
. přirozená čisla tím, že naši množinu ještě sjednotíme s omegou.
. A je to, takhle se z axiomů sestrojí omega jednička. Tuším, že
. formální konstrukce jedné nepředstavitelné množiny asi nepatří
. mezi ty nejzábavnější části teorie množin. Ale považoval jsem za
. vhodné ještě trochu ukázat axiom nahrazení, a současně jsem
. chtěl uvést na pravou míru tu mírně zamlženou konstrukci
. v sedmé kapitole.

:-------------------- NextChapter -------------------------------

V dalším díle navážeme na přirozená čísla, a sestrojíme si čísla
reálná. A k tomu vyřešime trochu překvapivou úlohu o nespočetných
řetězcích. Nashle příště.
