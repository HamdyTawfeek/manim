Formalní čísla
==============

Quote: Úlohu jsem vyřešil po dvoutýdením soustředění se na prázdnou množinou. -- nejmenovaný řešitel

* first idea of naturals: $0 = \{\}, 1 = \{\{\}\}, 2 = \{\{\{\}\}\}$
* problems:
  * they are one-element sets, it is difficult to count with it
  * we cannot generalize it to ordinals, what $\omega$ or $\omega+1$ should be?
* standard construction
  * "Argh! I cannot imagine it!"
  * "You don't have to do it in this way"
  * $5 = \{0,1,2,3,4\}$ is sufficient expansion, programming
  * 5 as a graph
  * extra feature: it is implementing the natural correspondence
    between ordinals as types of well ordered sets and ordinals as indices to them
    explained in chapter~\ref{ordinals}
  * supremum is realy union
* existence of omega1
* what about cardinals? wait for chapter~\ref{cardinals}

V základech teorie množin máme pouze množiny.
Prázdnou množinu.
Množinu obsahující prázdnou množinu.
Ale zatím vlastně nemáme ani přirozená čisla.
Jako je nula,
nebo jedna.
Jako všechno v teorii množin, i čísla budou muset být množiny,
jen si musíme ujasnit, jaké.

Tak třeba nulu je docela přirozené reprezentovat prázdnou množinou.
Jednička by pak mohla být množina obsahující nulu.
Dvojka množina obsahující jedničku, a tak dál.
Takhle bychom to sice možná zavést mohli, ale není to šikovné z několika důvodů.
Zaprvé se tento postup těžko zobecňuje na ordinály.
Jak bychom takto chtěli reprezentovat třeba omegu? Nebo omega plus jedna?
Sice si můžeme nakreslit nekonečnou posloupnost do sebe zanořených obdélníčků,
ale jednak to odporuje axiomu fundovanosti, a omega plus jedna už
v jazyce teorie množin nedává vůbec žádný smysl.
A další nevýhoda takto zanořených přirozených čisel je, že přirozená
čísla bychom rádi používali k měření velikosti konečných množin.
Ideálně pomocí párování s daným přirozeným čislem.
Jenže takto zavedené přirozené číslo je kromě nuly vždycky
jednoprvková množina.
Praktičtější bude, když bude mít každé přirozené čislo tolik prvků,
kolik je ono samo.

Takže se přirozená čisla správně konstruují takto.
Nula je prázdná množina.
Jednička množina obsahující prázdnou množinu, zatím je to stejné.
Ale dvojka by měla být dvouprvková množina. Doposud jsme sestrojici
dvě množiny -- nulu a jedničku. Tak bude dvojka obsahovat nulu a
jedničku.
Trojka bude množina obsahující nulu, jedničku a dvojku...
A tak dál.
>"Ááá, to se nedá představit"
>"Nemusíš si to představovat takhle."

Taková definice přirozených čísel je z řady důvodů šikovná, ale
prakticky žádný matematik si přirozená čisla nepředstavuje jako
hromadu do sebe zanořených množin.
Co se ale může hodit je jedna expanze -- představit si někdy přirozené
číslo jako množinu všech těch menších.
Tohle video je naprogramované v programovacím jazyce Python.
V tomto programovacím jazyce často narazíte na funkci range.
To je funkce, která dostane přirozené číslo, a vrátí seznam menších
přirozených čísel. Může se hodit, když chcete projít všechna čisla od
nul po n-1.
V teorii množin "range" není potřeba, protože můžeme každé číslo rovnou
považovat za příslušný seznam.

Když jsme si rekurzivně zavedly přirozená čísla jako množinu všech
předchozích, můžeme tuto definici snadno rozšířit na ordinály. Ordinál
omega bude množina všech přirozených čisel, omega plus jedna bude
množina všech přirozených čisel s omegou k tomu a tak dál.
V páté kapitole jsme si zavedli dvě role ordinálních čísel -- buď coby
reprezentant dobře uspořádané množiny, nebo coby index do nějakého
většího ordinálu.

S takto formálně zavedenými ordinály je všechno mnohem prozaičtější.
Nemusíme říkat, že ordinály menší než ordinál alfa jakoby ukazují do
ordinálu alfa. Ony to jsou z definice přímo jeho prvky.
Nemusíme říkat, že ordinální supremum je něco jako sjednocení.
Ono je to skutečné sjednocení, přesně to, které nám poskytuje axiom
sjednocení.
A nemusíme říkat, že ordinál je abstrakcí dobře uspořádaných množin.
Je to zcela konkrétní reprezentant dobře uspořádaných množin -- je to
množina všech menších ordinálů.

Samotné uspořádání na ordinálu je přitom určené tím nejzákladnějším,
co jazyk teorie množin poskytuje -- relací náležení. To že je
ordinál a menší než b se jednoduše pozná tak, že a je prvkem b.
Takže ještě jedna varianta, jak si ordinály představovat, je se na
svět podívat jako na obrovský orientovaný graf, kde vrcholy
reprezentují množiny, a šipky vedou z množiny do jejich prvků. V tomto
vrcholu můžeme najít nulu -- ta nikam neukazuje -- dále jedničku -- ta
ukazuje jenom na nulu, a tak dál. Takhle pokračují přirozená čisla, i
ordinální čisla.

Obecně tak můžeme definovat ordinální čislo jako takovou množinu,
která je dobře uspořádaná touto relací náležení, a její prvky
neobsahují nic navíc. To znamená, že prvky ordinálu musí ukazovat
pouze dovnitř tohoto ordinálu, a ne mimo.

Ve zbytku kapitoly se podíváme na formální konstrukci dvou důležitých
ordinálů, konkrétně omega, a omega1.

V deváté kapitole o axiomech jsme si zjednodušeně řekli, že axiom
nekonečna říká, že existuje množina všech přirozených čisel. V takovém
případě bychom měli konstrukci omegy danou axiomem, ale není to úplně
přesné. Je to malinko složitější, patrně proto, že matematici mají
radši kratší axiomy a delší důkazy. Přesná formulace axiomu nekonečna
tedy zní: Existuje množina M, která
obsahuje prázdnou množinu,
a s každým prvkem x této množiny v M leži i x sjednoceno
s jednoprvkovou množinou obsahující x.
Co to znamená?
Tahle podivná operace na ordinálech funguje jako přičítání
jedničky. Dejme tomu, že je v naší množině trojka. Vezmeme teda
trojku, to je množina 0, 1, 2, a dále jednoprvkovou množinu obsahující
trojku. Když tyhle dvě množiny sjednotíme, dostaneme množinu
0, 1, 2, 3, tedy čtyřku.
Když je v množině nula, a s každým přirozeným číslem v ní je to další
přirozené čislo, musí už v M být všechna přirozená čisla.
Ale axiom nám nezaručuje, že v M není nic navíc.
Takový axiom splňuje třeba i ordinál omega krát dva. A navíc ani nic
nezaručuje, že prvky množiny M musí být jenom ordinály,

Naštěstí máme axiom vydělení, kterým můžeme všechny ty zbytečné prvky
vyhodit, a nechat si jenom přirozená čisla. Ale... jak vlastně popsat
přirozená čisla? Už umíme popsat ordinály, to jsou množiny dobře
uspořádané pomocí náležení, jejichž prvky neobsahují nic navic.
Zbývá nějakým pravidlem určit, který ordinál je vlastně přirozeným
číslem.
Pochopitelně, přirozená čisla jsou ty konečné ordinály, ale pokud
současně definujeme konečnost jako velikost vyjádřitelnou přirozenym
čislem, dostáváme se do kruhu.
Takhle to tedy nejde, je třeba nějakou lépe testvatelnou vlastnost
konečných ordinálů. Za naší cestu teorií množin jsme takových
vlastností naštěstí potkali habaděj. Jmenuji jednu, přirozené čislo je
takový ordinál, že každý jeho počáteční úsek má největší prvek.

Takže z množiny M dané axiomem nekonečna vydělíme axiomem vydělení
pouze takové ordinály, ve kterých má každý počáteční úsek největší
prvek, a získáváme omegu -- nejmenší nekonečný ordinál.

Teď si ještě jednou projdeme konstrukci omega jedničky se sedmé
kapitoly. V sedmé kapitole jsme to nemohli udělat pořádně, když jsme
ještě neměli axiomy.

Takže začneme s množinou přírozených čisel.
A sestrojíme potenční množiny kartézského součinu omega krát omega.
Každý prvek této potenční množiny je množina dvojic přirozených čísel,
to můžeme nakreslit jako množinu šipek mezi přirozenymi čisly.

Ze všech těchto množin šipek vydělíme pouze ty, které reprezentují
nějaké uspořádání, jak jsme si to ukazovali v desáté kapitole o
skalárním součinu. To znamená, že neobsahují cykly, a přitom mezi
každými dvěma prvky vede aspoň jedna šipka. V takovém případě nám
šipky říkají, jak tyto prvky uspořádat zleva doprava.

Ze všech těchto uspořádání si navíc necháme pouze dobrá uspořádání,
tedy taková, že každý koncový úsek má nejmenší prvek.
Ke každé dobře uspořádané množině můžeme najít odpovídající ordinální
čislo. 

To je vlastně předpis, jak proměnit určitou podmnožinu kartézského
součinu omega na druhou na ordinální číslo. Axiomem nahrazení můžeme
toto udělat pro všechny možná uspořádání omegy, a dostat tak množinu
všech ordinálů mohutnosti aleph0. Konečně axiomem sjednocení dostáváme
jejich supremum, tedy samotný ordinál omega1.

V dalším díle se pokusíme demystifikovat proslulý axiom výběru. Nashle
příště.
