Reálná čisla coby Dedekindovy řezy
==================================

Čísla jsou svobodným výtvorem lidského ducha. (Richard Dedekind)

Když jsem nastupoval na matfyz, spolužák mi dal následující úlohu.
Když uvážíme potenční množinu, tedy množinu všech podmnožin, nějaké
množiny, můžeme si výsledek představit jako částečně uspořádanou
množinu.

Řekneme, že jeden prvek potenční množiny je menší než jiný, když je jednoduše jeho podmnožinou.
Může se samozřejmě stát, že jeden prvek není podmnožinou druhého, ani naopak,
v takovém případě jsou tyto prvky zkrátka neporovnatelné. Ani jeden není mětši ani menší než druhý.
Nás ale budou zajímat tak zvané řetězce. To jsou takové podmnožiny potenční množiny, ve kterých
jsou každé dva prvky navzájem porovnatelné.

Když začneme s konečnou n-prvkovou množinou, bude největši možná délka řetězce n+1.
A úloha zní -- jak velká může být mohutnost řetězce v P omega, tedy
řetězce v potenční množině všech přirozených čisel.
Celá P omega je nespočetná, ale můžeme najít v P omega nespočetný řetězec?
Tak jsme měli na chvíli o zábavu postaráno a ukázalo se že,
možná trochu překvapivě, lze opravdu sestrojit nespočetný řetězec,
dokonce řetězec mohutnosti kontinua.
Nicméně až po nějaké době jsem zjistil, že něco jako nespočetný
řetězec v P omega se v matematice naprosto běžně vyskytuje.
Říká se mu reálná přímka.

Nu dobrá, ale pěkně popořádku, jak sestrojit reálnou přímku, když jsme
si doposud formálně zavedli jenom přirozená čísla?
Budeme chtít postupně rozšiřovat reálná čísla tak, abychom se nejenom
dostávali k novým číslům, ale současně tak, aby se na nových číslech
daly šikovně definovat základní aritmetické operace jako sčítání a
násobení.

Sčítání a násobení na přirozených čislech už máme, sčítání odpovídá
mohutnosti sjednocení, před kterým si nějak obarvíme prvky, aby se nám
neslily, a násobení odpovídá mohutnosti kartézského součinu.

Docela jednoduše můžeme rozšiřit přirozená čisla na celá. Vytvoříme si
dvě kopie přirozených čisel, třeba tak, že si je zabalíme jednou do
uspořádané dvojice s nulou a podruhé s jedničkou. Dvojici nula jedna
zahodíme, a čísla s jedničkou budeme chápat jako záporná.
Definice sčítání a násobení je pak trochu technická, ale přímočará na
základě standardních pouček jako minus krát minus je plus, minus plus
minus je minus, a podobně.

Z celých čisel můžeme poustoupit k číslům racionálním, tedy zlomkům.
Obecný zlomek a děleno b zakódujeme jako uspořádanou dvojici celých
čisel a,b, kde b nesmí být nula.
Když chceme definovat násobení a sčítání, můžeme opět použít klasické
středoškolské vzorečky.
Jenom se musíme vypořádat s drobným zádrhelem. Více zlomků může
odpovídat stejnému racionálnímu čislu. Jako třeba minus tři šestiny je
totéž jako dvě minus čtvrtiny.
To se stane tehdy, pokud můžeme pomocí krácení a rozšířování jednoho
zlomku dostat druhý.

V teorii množin je uspořádaná dvojice minus tři, šest jiná než
uspořádaná dvojice dva minus čtyři. Ale mělo by to odpovídat jednomu
zlomku. Prirozené řešení této drobné obtíže by mohlo být následující
-- racionální čísla nebudou všechny dvojice, ale jenom dvojice v
základním tvaru, kde základní tvar je ten s co nejmenším kladným
jmenovatelem. Takže dvojice dva minus čtyři racionálním číslem není,
teprve až dvojice minus jedna, dva. Pro takto zavedené zlomky musíme
náležitě upravit algoritmus sčítání z násobení -- po každé operaci je
třeba zlomky zkrátit.

Tohle řešení je možná přirozené, ale není to, které matematici
považují za nejelegantnější. Vybírání se základního tvaru může působit
trochu svévolně, Proč bychom měli chtít kladný zrovna jmenovatel? A
proč vůbec musíme mít zlomky pokrácené? Ukážeme si tedy na příkladu
zlomků ještě jednu základní matematickou metodu -- faktorizaci.

Máme hromadu zlomků které mají stejnou hodnotu. minus jedna polovina,
dvě minus čtvrtiny, minus tři šestiny. Ale místo toho, abychom si
vybírali jednoho reprezentanta, jednoduše si vezmeme úplně všechny a
zabalíme je do jedné množiny. Tuhle množinu teprve prohlásíme za ono
racionální číslo. Tím že v množině nezáleži na pořadí, je jedno se
kterou reprezentací jsme začali. Takže je takový zápis racionálního
čisla úplně stejně jednoznačný jako když vyžadujeme základní
tvar. Jenom je trochu víc fér vůči ostatním reprezentacím.

Jak definujeme násobení a krát b? Vezmeme kteréhokoli reprezentanta
'a', kteréhokoli reprezentanta 'b', vynásobíme po složkách, a
sestrojíme kolem výsledku opět všechny možné reprezentace.
Jak definujeme sčítání a plus b? Tady můžeme být ještě trochu
trikovější. Podíváme se do obou množin, a najdeme nějaké reprezentanty
se stejným jmenovatelem. Pak už jen sečteme čitatele.
Takže i sčítání zlomků se dá formálně definovat klasicky se společným
jmenovatelem, bez zbytečných vzorečků...

"A nejsou teď přirozená čísla jiná?"

Ještě než postoupíme k reálným číslům, povšimněme si, že naše
konstrukce nebyly úplně přesně rozšiřování původní struktury. Začali
jsme s přirozenými čisly, ale místo abychom je jenom doplnili o
záporná, vytvořili jsme vedle strukturu celých čísel, ve které máme
čísla odpovídající těm přirozeným,

Ještě zřetejnějši je to u racionálních čisel. Místo abychom celá čisla
doplnili o nová racionální, postavili jsme novou strukturu, do které
celá čisla tak nějak přirozeně patří. A formálně vzato je trojka v
přirozených čislech, tedy množina nula jedna, dva, jiná než trojka v
celých čislech, tedy uspořádaná dvojice tři nula, a ta je jiná než
trojka v racionálních čislech, kde je to množina všech dvojic
s podílem tři.

Ale s tímhle problémem si matematici moc hlavu nelámou, a běžně
chápou přirozená čisla uvnitř celých ta uvnitř racionálních a ta
uvnitř reálných. Holt je někdy přilišná formalita na škodu.

Konečně jdeme na konstrukci samotných reálných čisel. Tedy ve
skutečnosti existuje konstrukcí více, my si ukážeme tu pomocí
Dedekindových řezů.

I když přímka vypadá zaplněná racionálními čisly, stále je v jistém
smyslu děravá. Můžeme se podívat třeba na známé iracionální číslo
odmocnina ze dvou mezi racionálními čísly.
Racionální čísla se dokáží odmocnině ze dvou těsně přiblížit z obou
stran. Čím menší volíme jmenovatel, tím těsněji. Jenom se na ni nikdy
přesně nestrefí. Každé iracionální čislo tak dělí racionální body na dvě
půlky -- na ty větši, a na ty menší.

Trik je v tom, že takové rozdělení naopak jednoznačně určuje ono
reálné čislo. To proto, že ať si vezmeme jakkoli blízká reálná čísla,
vždycky můžeme volit jmenovatel tak, aby rozestupy mezi racionálními
čisly s tímto jmenovatelem byly menší než rozdíl těch reálných
čísel. Takže najdeme racionální čislo, které je větši než jedno z těch
reálných čisel a menší než druhé.

Když chceme takové rozdělení racionální přímka popsat jako množinu,
jednoduše si vezmeme třeba množinu těch menších čisel.

"To je definice kruhem... ne?"

Pozorný divák si zajisté všimnul, že jsme možná popsali formální
reprezentaci reálného čisla, ale nikoli co to je samotné reálné
čislo. Definice reálného čisla by neměla začínat slovy "vezměme si
reálné čislo". Takže tahle představa všech menších racionálních čisel
ve skutečnosti slouží jako motivace, a obecné reálné čislo je
definováno následovně.

Je to taková podmnožina racionální přímky, která s každým racionálním
čislem obsahuje všechny menší,
"* s každým prvkem všechny menší",
Není to prázdná množina ani množina všech racionálních čisel
"* není prázdná, ani celé Q"
A poslední technický předpoklad -- nemá největší prvek.
"* nemá nejmenší prvek"
Tímto předpokladem řešíme situaci, když je ono reálné čislo současně
racionální, tak můžeme být na vážkách, zda toto racionální množiny
zařadit nebo ne. Tento předpoklad říká, že jej nezařadíme.

S takto zavedenými reálnými čísly se dobře definuje sčítání. Chceme
sečíst dvě množiny racionálních čisel? Tak zkrátka sečteme každý prvek
s každým, a výsledek bude zase reálné čislo odpovídající součtu.

Násobení můzeme definovat podobně, ale je třeba si dát pozor na to, že
součin záporných čísel je kladný. Takže si tu ukážeme jenom součin dvou
kladných čisel. Vezmeme si pouze ta kladná racionální čisla z obou
množin.
Vynásobíme každé s každým, a do výsledku opět vrátíme záporná čisla.

A pak je ještě jedna operace, která se s reálnými čisly coby
dedekindovými řezy definuje jedna báseň -- supremum. To je ta operace,
která vezme množinu reálných čisel, když má tato množina maximum,
vrátí maximum, a když ne, vrátí takové skoro maximum. To nejbližší
číslo hned za onou množinou.

Když se totiž na reálná čisla díváme jako na množiny těch menších
racionálních čisel, je situace analogická tomu, když se na ordinály
díváme jako na množiny menších ordinálů. Supremum pak není nic jiného
než jednoduché sjednocení všech těchto množin.

A jaká je souvislost s úvodní úlohou o nespočetných řetězcích? Inu,
reálná čisla jsou nespočetným řetězcem v potenční množině racionálních
čisel. To sice není přesně omega, ale té úloze je docela jedno, jak si
prvky té základní množiny pojmenujeme. Hlavní je, že omega i Q mají
stejnou mohutnost -- aleph 0.

To je k formálním reálným číslům vše. V dalšim díle se podíváme na
zoubek jednomu trochu kontroverznímu axiomu -- axiomu výběru.
Nashle příště.
