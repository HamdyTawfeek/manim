Reálná čisla coby Dedekindovy řezy
==================================

Čísla jsou svobodným výtvorem lidského ducha. (Richard Dedekind)

:------------------------ ChainProblem ----------------------------
.
. Když jsem nastupoval na matfyz, spolužák mi dal následující úlohu.
. Představíme si nějakou množinu, třeba trojku, což jak víme je zkratka
. za množinu obsahující 0,1,2, a sestrojíme její potenční množinu, tedy
. množinu všech podmnožin.
. Tahle potenční množina je částečně uspořádaná tím, které množiny jsou
. podmnožiny kterých.
. Podmnožiny vnímáme jako menší prvky v tomto uspořádání, a když máme
. dvě množiny, kde ani jedna není podmnožinou druhé, tak řekneme, že
. jsou vzájemně neporovnatelné.
.
. Nás ale budou zejména zajímat takzvané řetězce. To jsou takové
. podmnožiny potenční množiny, ve kterých jsou každé dva prvky navzájem
. porovnatelné. Obecně tedy řetězec vypadá jako taková samostatná cesta
. shora dolů.
. 
. Když začneme s konečnou množinou, bude největši možná délka řetězce o
. jedna větši než velikost toho řetězce. Takže v pé tři bude nedelší
. řetězec dlouhý čtyři.
.
. Úloha pak zní -- jak velká může být mohutnost řetězce v P omega, tedy
. řetězce v potenční množině všech přirozených čisel.
. Celá P omega má mohutnost kontinua, ale můžeme najít v P omega
. nespočetný řetězec?
. 
. Tak jsme s tím spolužákem měli na nějakou dobu o zábavu postaráno a
. ukázalo se že, možná trochu překvapivě, se v pé omega opravdu dá
. sestrojit řetězec mohutnosti kontinua.
. Nicméně až po nějaké době jsem zjistil, že něco jako nespočetný
. řetězec v P omega se v matematice naprosto běžně vyskytuje.
. Říká se mu reálná přímka.
. Nu dobrá, ale pěkně popořádku.
. Jak sestrojit reálnou přímku...

:------------------------ NaturalsAddition ---------------------------------
.
. když jsme si doposud formálně zavedli jenom přirozená čísla?
. Budeme chtít postupně rozšiřovat přirozená čísla tak, abychom se nejenom
. dostávali k novým číslům, ale současně tak, aby se na nových číslech
. daly šikovně definovat základní aritmetické operace jako sčítání a
. násobení.
.
. Sčítání a násobení na přirozených čislech už v podstatě máme. Když
. si vezmeme dvě přirozená čísla, a chceme je sečíst, tak si je prvně
. představíme jako množiny. Teď bychom ty množiny chtěli sjednotit, ale
. nechceme, aby se jim slily prvky, tak napřed prvky první množiny dáme
. do uspořádané dvojice s nulou, a druhé s jedničkou. To se dá formálně
. říct i tak, že jsme první množiny kartézsky vynásobili s jednoprvkovou
. množinou obsahující nulu, a podobně druhou jsme vynásobili
. s jednoprvkovou množinou obsahující jedničku. Teď už jsou všechny
. vyobrazené prvky navzájem různé, tak tyto množiny sjednotíme.
. Nakonec najdeme přesně jedno přirozené číslo stejné mohutnosti,
. a tohle přirozené čislo označime jako součet.

:------------------------ NaturalsAddition ---------------------------------
.
. S násobením to pak je podobné, jenom místo sjednocení sestrojíme
. kartézský součin. Opět najdeme přirozené číslo stejné mohutnosti, a to
. bude výsledný aritmetický součin dvou přirozených čísel. Na příkladě
. jsme prvky kartézského součinu spárovali s množinou obsahující čísla
. nula až čtrnáct, neboli patnáctkou. Tedy 5 krát 3 je patnáct.
. Přirozená čísla můžeme dále docela jednoduše rozšířit na celá.
.
:--------------------------- Integers -------------------------------------
.
. Vytvoříme si dvě kopie přirozených čisel, podobně jako u sčítání,
. tedy k jedněm přidáme do dvojice nulu, ke druhým jedničku.
. Čísla s nulou interpretujeme pak jako kladná a čísla s jedničkou jako
. záporná.
. Takže když chceme sestrojit množinu celých čísel, dvojici nula zahodíme,
. a zbylé množiny dvě kopie sjednotíme.
. A samozřejmě, místo toho, abychom psali celá čísla jako dvojice,
. tak je budeme psát jako normální lidi, i když na úrovni implementace
. to tu uspořádanou dvojici pořád znamená.
. Definice sčítání a násobení je pak trochu technická, ale
. přímočará. Jenom použijeme
. standardní poučky jako minus krát minus je plus, minus plus
. minus je minus, a podobně. Nic moc zábavného už se tu ale neděje,
. takže z celých čisel poustoupíme dál k číslům racionálním, tedy
. zlomkům.

:------------------------ Fractions ---------------------------------

. Obecný zlomek 'a' lomeno 'b' zakódujeme jako uspořádanou dvojici a,b
. kde 'a' a 'b' jsou celá čísla a 'b' není nula.
. Když chceme definovat násobení a sčítání, můžeme opět použít klasické
. středoškolské vzorečky.
. Jenom se musíme vypořádat s drobným zádrhelem. Více zlomků může
. odpovídat stejnému racionálnímu čislu. Třeba minus tři šestiny by mělo
. být to samé čislo jako dvě minus čtvrtiny, ale v teorii množin je
. uspořádaná dvojice -3, 6 jiná množina než uspořádaná dvojice
. 2, -4.
.
. Přirozené řešení této drobné obtíže by mohlo být,
. že přídáme podmínku, že bereme jenom dvojice v základním tvaru.
. to znamená zlomek s tím nejmenším možným kladným jmenovatelem, v našem
. případě minus jedna polovina.
. Takže dvojice -3, 6 ani 2,-4 racionálním číslem není,
. je jím až dvojice -1, 2. Pro takto zavedené zlomky musíme
. náležitě upravit algoritmus sčítání a násobení -- po každé operaci je
. třeba zlomky zkrátit.
.
. Tohle řešení člověka asi napadne jako první, ale není to, které
. matematici považují za nejelegantnější. Vybírání základního tvaru
. může působit trochu svévolně, Proč bychom měli chtít kladný zrovna
. jmenovatel? A proč vůbec musíme mít zlomky pokrácené? Ukážeme si tedy
. na příkladu zlomků ještě jednu základní matematickou metodu --
. faktorizaci.

:------------------------ Factorization -------------------------

Máme hromadu zlomků které mají stejnou hodnotu. minus jedna polovina,
dvě minus čtvrtiny, minus tři šestiny. Ale místo toho, abychom si
vybírali jednoho reprezentanta, jednoduše si vezmeme úplně všechny a
zabalíme je do jedné množiny. Teprve celou tuhle množinu prohlásíme za ono
racionální číslo. Tím že v množině nezáleži na pořadí je takový zápis
racionálního čisla úplně stejně jednoznačný jako když vyžadujeme
základní tvar. Jenom je trochu víc fér vůči ostatním reprezentacím.

Jak definujeme násobení, a krát b? Vezmeme kteréhokoli reprezentanta
'a', kteréhokoli reprezentanta 'b', vynásobíme po složkách, a
sestrojíme kolem výsledku opět všechny možné reprezentace.
Jak definujeme sčítání, a plus b? Tady můžeme být ještě trochu
trikovější. Podíváme se do obou množin, a najdeme nějaké reprezentanty
se stejným jmenovatelem. Pak už jen sečteme čitatele.
Takže i sčítání zlomků se dá formálně definovat přirozeně přes
společného jmenovatele, bez zbytečně složitých vzorečků...

Ještě než postoupíme k reálným číslům, povšimněme si, že naše
konstrukce nebyly úplně přesně rozšiřování původní struktury.

:--------------------- Extensions ---------------------------

Začali
jsme s přirozenými čisly, ale místo abychom je jenom doplnili o
záporná, vytvořili jsme vedle strukturu celých čísel, ve které máme
čísla odpovídající těm přirozeným,

Ještě zřetejnějši je to u racionálních čisel. Místo abychom celá čisla
doplnili o nová racionální, postavili jsme novou strukturu, do které
celá čisla tak nějak přirozeně patří. A formálně vzato je trojka
v přirozených čislech, tedy množina nula jedna, dva, jiná než trojka
v celých čislech, tedy uspořádaná dvojice tři nula, a ta je jiná než
trojka v racionálních čislech, kde je to množina všech dvojic
s podílem tři.

Ale s tímhle problémem si matematici moc hlavu nelámou, a běžně
chápou přirozená čisla uvnitř celých ta uvnitř racionálních a ta
uvnitř reálných. Holt je někdy přilišná formalita na škodu.

Konečně jdeme na konstrukci samotných reálných čisel. Tedy jako
obvykle existuje konstrukcí více, my si ukážeme tu pomocí
Dedekindových řezů.

:---------------------- RealNumbers --------------------------------

I když přímka vypadá zaplněná racionálními čisly, stále je v jistém
smyslu děravá. Můžeme se podívat třeba na známé iracionální číslo
odmocnina ze dvou mezi racionálními čísly.
Racionální čísla se dokáží odmocnině ze dvou těsně přiblížit z obou
stran. Čím menší volíme jmenovatel, tím těsněji. Jenom se na ni nikdy
přesně nestrefí. Každé iracionální čislo tak dělí racionální body na dvě
půlky -- na ty větši, a na ty menší.

Trik je v tom, že takové rozdělení naopak jednoznačně určuje ono
reálné čislo. To proto, že ať si vezmeme jakkoli blízká reálná čísla,
vždycky můžeme volit jmenovatel tak, aby rozestupy mezi racionálními
čisly s tímto jmenovatelem byly menší než rozdíl těch reálných
čísel. Takže najdeme racionální čislo, které je větši než jedno z těch
reálných čisel a menší než druhé.

Když tedy chceme ve formální teorii popsat množin určité reálné čislo,
jednoduše si vezmeme třeba množinu těch menších racionálních čísel, a
tu prohlásíme za to reálné číslo.

"To je definice kruhem... ne?"

Pozorný divák si zajisté všimnul, že jsme možná popsali formální
reprezentaci reálného čisla, ale nikoli co to je samotné reálné
čislo. Definice reálného čisla by neměla začínat slovy "vezměme si
reálné čislo". Takže tahle představa všech menších racionálních čisel
ve skutečnosti slouží jako motivace, a obecné reálné čislo je
definováno následovně.

Je to taková podmnožina racionální přímky, která s každým racionálním
čislem obsahuje všechny menší,
"* s každým prvkem všechny menší",
Není to prázdná množina ani množina všech racionálních čisel
"* není prázdná, ani celé Q"
A poslední technický předpoklad -- nemá největší prvek.
"* nemá nejmenší prvek"
Tímto předpokladem řešíme situaci, když je ono reálné čislo současně
racionální, tak můžeme být na vážkách, zda toto racionální množiny
zařadit nebo ne. Tento předpoklad říká, že jej nezařadíme.

S takto zavedenými reálnými čísly se dobře definuje sčítání. Chceme
sečíst dvě množiny racionálních čisel? Tak zkrátka sečteme každý prvek
s každým, a výsledek bude zase reálné čislo odpovídající součtu.

Násobení můzeme definovat podobně, ale je třeba si dát pozor na to, že
součin záporných čísel je kladný. Takže si tu ukážeme jenom součin dvou
kladných čisel. Vezmeme si pouze ta nezáporná racionální čisla z obou
množin.
Vynásobíme každé s každým, a do výsledku opět vrátíme záporná čisla.

A pak je ještě jedna operace, která se s reálnými čisly coby
dedekindovými řezy definuje jedna báseň -- supremum. To je ta operace,
která vezme množinu reálných čisel, když má tato množina maximum,
vrátí maximum, a když ne, vrátí takové skoro maximum. To nejbližší
číslo hned za onou množinou.

Když se totiž na reálná čisla díváme jako na množiny těch menších
racionálních čisel, je situace analogická tomu, když se na ordinály
díváme jako na množiny menších ordinálů. Supremum pak není nic jiného
než jednoduché sjednocení všech těchto množin.

TODO: Shrnutí toho, co je reálné číslo.

A jaká je souvislost s úvodní úlohou o nespočetných řetězcích? Inu,
reálná čisla jsou nespočetným řetězcem v potenční množině racionálních
čisel. To sice není přesně omega, ale té úloze bylo docela jedno, jak si
prvky té základní množiny pojmenujeme. Hlavní je, že omega i Q mají
stejnou mohutnost -- aleph 0.

To je k formálním reálným číslům vše. V dalšim díle se podíváme na
zoubek jednomu trochu kontroverznímu axiomu -- axiomu výběru.
Nashle příště.
