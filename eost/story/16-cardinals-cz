What are cardinal numbers good for
==================================

Quote: Ukazuje se, že nekonečno je přesný opak toho, co se o něm říká. -- Aristoteles

* how to formally measure the cardinality?
* use specific ordinals -- weird but working
* ``cardinal numbers are more than just an amount''
* recursion on a cardinal
  * simple example: alternative solution to the grid coloring from chapter~\ref{intro}
  * example: there is a set of points in the plane having 3-element intersection with every circle
  * why ordinary recursion on ordinals fails?

:----------------------------SeriesIntro-----------------------------
.
. Na začátku esence teorie množin jsme si představili kardinální čísla.
. Aleph0 coby velikost množiny přirozených čísel, kontinuum coby
. velikost množiny reálných čísel, a tak dál.
.
. Následně jsme se věnovali ordinálním číslům -- typům dobře
. uspořádaných množin.
.
. Ale až v jedenácté kapitole jsme si ukázali, co ordinální čisla
. formálně znamenají.
.
. A teprve teď, v poslední kapitole si konečně ukážeme, co formálně
. znamenají kardinály. Ve formální teorii množin by měl každý objekt
. odpovídat nějaké množině. Tak jaká množina by měla reprezentovat třeba
. kardinální číslo kontinuum?
.
:------------------------ContinuumQuestion------------------------
.
. Kontinuum by mělo zastupovat všechny množiny které mají mohutnost
. stejnou jako reálná čisla, nebo třeba potenční množinu omegy.
. 
. Jeden nápad by mohl být uvážit prostě všechny množiny mohutnosti
. kontinua, a zabalit je do množiny. To ale nemůžeme udělat. Axiomy to
. neumožňují, a naopak by existence takové množiny vedla ke sporu
. v podobě Russelova paradoxu,
.
. Musíme to tedy udělat jinak, vybereme si reprezentanta.
. Ale kterého?
. Je množina reálných čisel dobrým reprezentantem této mohutnosti?
. Nebo potenční množina množiny přirozených čísel?
. Ani jedna volba není dost obecná na to, abychom ji mohli použit pro
. jakoukoli mohutnost.
. Chtěli bychom ideálně je univerzální
. postup, když nám někdo dá nějakou množinu, jak najít reprezentanta této
. množiny.
.
. I když to může znít podivně, matematici se pro rozhodli pro kardinální
. čísla využít opět ordinální čísla. Z principu dobrého uspořádání
. víme, že můžeme reálnou přímku přeuspořádat na něco dobře
. uspořádaného. Takže existuje ordinál, který má mohutnost kontinuum.
.
:{"A to je ta kardinalita?"}
:{"Skoro, ale musíme si vybrat konkrétní ordinál."}
. 
. Kardinalita obecné množiny tedy bude jednoduše reprezentována
. ordinálem dané mohutnosti. Ještě je ale třeba si vybrat, kterým
. ordinálem. Ordinálů pevné mohutnosti totiž typicky existuje víc.
.
:------------------------CardinalDefinition------------------------
.
. už třeba když se podíváme na mohutnost Aleph_0, tak tuto mohutnost má
. třeba ordinál omega, ten se mezi všemi ordinály můžeme nakreslit zde.
. Stejnou mohutnost má ale třeba taky ordinál omega krát tři, ten je
. tady.
. Obecně mají mohutnost Aleph nula všechny ordinály počínaje omegou až po
. omega jedničku, která už je ale nespočetná.
. 
. S dalšimi kardinalitami to je stejné.
. Když se podíváme na všechny ordinály mohutnosti kontinua,
. tak ve třídě všech ordinálů tvoří určitý interval.
. A my si tu teď kreslíme všechny ordinály tak trochu jako reálnou
. přímku, ale to vůbec není reálná přímka, je to něco dobře
. uspořádaného. To znamená, že náš interval má zaručeně první prvek.
. A to bude ten on, formálně označíme jako kontinuum
. ten nejmenší ordinál mohutnosti kontinua, a stejně tak pro všechny
. ostatní kardinality.
.
. Takže Aleph_0 je z formálního hlediska jenom jiný název pro ordinál
. jako omega. Aleph_1 je omega_1, a tak dál.
. 
. Ale tento pohled na kardinály není dobrý jenom pro
. formalitu. Ordinály, které jsou nejmenší od své mohutnosti se můžou
. hodit v transfinitní rekurzi. Ukážeme si to napřed na spočetném
. příkladu.
.
:-------------------------GridIntro------------------------------
.
. V prvním díle jsme řešili otázku, jak obarvit všechna políčka
. nekonečné mřížky, aby byly všechny řádky až na konečně mnoho políček
. modré, a všechny sloupce až na konečně políček žluté. Ukázali jsme si
. tehdy jednoduché explicitní řešení, ale k výsledku se lze dobrat také
. přímočarým postupným procesem.
.
:------------------------GridCollect------------------------------
.
. Sloupce by měly být skoro celé žluté, a řádky by měly být skoro celé
. modré.
. Uvážíme dohromady všechny tyhle požadavky,
. Jako každou množina, i množinu všech těchto požadavků můžeme dobře
. uspořádat,
. Ale pro naše účely je třeba si uspořádat na kardinál, tedy na
. přirozená čisla.
.
:-----------------------OmegaGridColoring----------------------------
.
. Teď budeme naše požadavky po jednom uspokojovat.
. Tenhle sloupec má být žlutý, tak ho celý nabarvíme na žluto.
. Tenhle řádek má být až na konečně mnoho políček modrý, tak ho s
. výjimkou toho jednoho žlutého políčka nabarvíme na modro,
. Další sloupec nabarvíme až na jedno políčko na žluto,
. další řádek až na dvě políčka na modro,
. A tak postupujeme dál, dokuz nemáme obarvenou celou mřížku.
.
. A je důležité, že jsme si požadavky uspořádali na kardinál.

:----------------------Omega4GridColoring--------------------------
.
. Stejný barvící postup by dával smysl i transfinitně, s obecným
. ordinálem, ale už by nevedl ke kýženému výsledku.
. Najednou už obarvením doposud prázdných políček nezajistíme, aby byl
. daný řádek až na konečně políček modrý, protože nám tam překáží
. nekonečně žlutých políček.
. A ta tam jsou proto, že jsme před tím prošli nekonečně mnoho kroků.
. Zato před tím jsme měli zaručeno, že za sebou máme v každém kroku
. jenom konečně mnoho kroků, a proto obarvení neobarvených políček
. uspokojilo příslušný řádek.
.
. A podobné úvahy je možné dělat s obecnými ordinály.

:----------------------CardinalsFeature---------------------------
.
. Když postupně procházíme omegu, alias kardinál aleph_0, můžeme
. využít toho, že za sebou máme 
. v každém kroku méně než omega kroků.
. Podobně, když procházíme kardinál kontinuum, můžeme využít, že za
. sebou v každém kroku máme méně než kontinuum kroků.
. Konkrétní využití této myšlenky si ukážeme na následujícím příkladě.

:----------------------WeirdSetIntro---------------------------

Chceme sestrojit takovou podmnožinu bodů roviny, aby každá
kružnice procházela přesně třemi body z této množiny. Taková množina
musí mít na jednu stranu body prakticky všude, protože můžeme udělat
naší kružničku jakkoli malou, na jakémkoli místě,
a na druhou stranu musí být dostatečně provzdušněná, aby i velké
kružnice procházely vždy jenom třemi body.

Pro důkaz budeme potřebovat ještě vědět jeden pomocný fakt, že
kontinuum krát kontinuum má stále mohutnost kontinua.

:---------------------ContinuumSquare---------------------

V druhém díle jsme si ukázali, že aleph_0 krát aleph_0 má mohutnost
aleph_0. To se dělá tak, že dvojici přirozených čisel r,c přiřadíme
číslo 2^r*(2c+1) - 1, které danou dvojici jednoznačně kóduje.
V připadě kontinua, které měří třeba nekonečné posloupnosti nul a
jedniček stači vzít dvě nekonečné posloupnosti na vstupu,
a této dvojici přiřadit posloupnost, ve které danou dvojici jednoduše
zazipujeme do sebe.
Takže dvojic posloupností je stejné množství jako posloupností
samotných, tedy kontinuum krát kontinuum je kontinuum.
Analogické tvrzení dokonce platí pro všechny kardinály, proč si
ukážeme na konci dílu.
Teď zpátky k naší úloze.

:-------------------------WeirdSetConstruction------------------------

Chceme množinu, která protíná každou kružnici v přesně třech bodech.
Sestrojíme ji transfinitním procesem, kde v každém kroku
uspokojíme jednu kružnici. Kolik máme kružnic? Rovina je kartézský
součin R krát R, tedy bodů je v ní kontinuum.

Každá kružnice je určená svým středem, a poloměrem, což je reálné
čislo. možných poloměrů je taky kontinuum, takže máme i kontinuum
možných kružnic. Uspořádáme si
tedy všechny kružnice v rovině do posloupnosti dlouhé kontinuum, coby
kardinální čislo, a transfinitní rekurzí s výběrem budeme přidávat
body do naší množiny tak, abychom vždycky uspokojili příslušnou
kružnici.

Vezmeme první kružnici, a vybereme pro ni tři body. Následně
druhou kružnici, na tu taky dáme postupně tři body.
Jen musíme být o něco opatrnějši, ale už to je v podstatě obecný
případ.
V každém kroku
rekurze totiž přidáváním bodů můžeme zajistit, že budou na příslušné
kružnici aspoň tři body, ale musíme si současně hlídat, že na žádnou
jinou kružnici nedáme více než tři body. To se týká jak těch již
prošlých kružnic, na kterých už určitě tři body jsou, tak
potenciálních dalších. Jak tedy můžeme opatrně přidat bod?
Dejme tomu, že jsme v kroku n. Protože je kontinuum kardinál, je
mohutnost n menši než kontinuum. V každém kroku jsme přidali nanejvýš
3 body, 3n je pořád míň než kontinuum. A když chceme přidat nový bod,
nesmíme ho přidat na žádnou kružnici, na které už tři body jsou. Každá
trojice bodů, která neleži na přímce přesně určuje jednu kružnici,
takže můžeme počet kružnic shora odhadnout jako počet bodů na třetí.
Nakonec každá taková zakázaná kružnice protíná naší vybranou kružnici
v nanejvýš dvou bodech, takže máme nanejvýš dvakrát 3n na třetí
zakázaných bodů.
To je pořád méně než kontinuum, ale an kružnici máme kontinuum
bodů. Když jsme zakázali méně  než kontinuum bodů, pořád nám kontinuum
bodů zbylo. Tak jeden z nich vybereme, a ten můžeme bezpečně přidat do
naši množiny.
Obnovíme množinu zakázaných kružnic a zakázaných bodů, a zopakujeme
proces ještě dvakrát, abychom na naši kružnici dostali přesně tři
body.
A tímhle procesem uspokojíme každou kružnici, takže ve výsledné
množině budou na každé kružnici ležet přesně tři body.
A aby se to povedlo, bylo důležité, že rekurze běžela na kardinálu,
takže jsme měli v každém kroku zaručeno méně než kontinuum zakázaných
bodů.
Působivé, není liž pravda? S transfinitní rekurzí s výběrem, a na
kardinálu se najednou nespočetno jeví o dost krotčí, než jak nezkrotně
mohlo vypadat ze začátku.

Na závěr nejen tohoto dílu, ale celé série si ukážeme, proč pro
libovolný nekonečný ordinál kappa platí, že kappa krát kappa je kappa.
V případě kontinua se to dá udělat i přímočaře a bez teorie, to si
když tak rozmyslete sami. My si tu ukážeme, jak se to dokáže obecně.

Začneme s alternativním důkazem, proč je aleph 0 krát aleph 0 rovno
aleph 0. Budeme si rekurzivně brát prvky kartézského součinu omega
krát omega, a budeme chtít, aby se výsledek vešel do posloupnosti
dlouhé omega. To můžeme zajistit následujícím pravidlem: Do tabulky si
nakreslíme všechny čtverce s jedním rohem vlevo nahoře, a v každém
kroku rekurze sebereme prvek z co nejmenšiho možného čtverce to jde.
To znamená, že napřed sebereme prvek nula, nula, pak v libovolném
pořadí prvky nula jedna, jedna nula, a jedna jedna, a tak dál.
Proč nám to akorát vyjde do posloupnosti dlouhé omega?
Rozhodně to nemůže být kratši, protože je omega ten nejkratší ordinál
mohutnosti aleph 0, a kartézský součin nemůže mít menší mohutnost.

Na druhou stranu, každý čtverec má konečnou šířku n, takže obsahuje
jenom n na druhou, tedy konečně mnoho bodů. To znamená, že se proces
nemohl skončit v žádném konkrétním čtverci, a musel projít všechny
čtverce.

Teď můžeme analogicky dokázat, že Aleph 1 krát Aleph 1 je
Aleph 1. Sestrojíme posloupnost dlouhou omega 1, do které budeme
skládat prvky kartézského součinu omega 1 na druhou.
Opět se budeme řídit pravidlem, že v každém kroku pereme prvek z co
nejmenšiho čtverce to jde. Teď už sice čtverec omega nemůžeme projít
tak pěkně z jedné strany na druhou, protože je třeba ctít dobré
uspořádání, ale můžeme jej projít všelijak jinak. Třeba napřed dolní
strana dobrava, pak pravá dolů. Nebo jakkoli jinak, dokud to bude
dobře uspořádané.

Opět jsme uvnitř posloupnosti dlouhé omega1 museli projít všechny
čtverce, protože jinak bychom museli zůstat uvnitř některého ze
čtverců o spočetné straně. Ale takový čtverec má současně spočetně
mnoho bodů, takže s ním určitě neprojdeme celou omega jedničku.

Takže jsme z toho, že se aleph0 krát aleph0 rovná aleph0 dokázali, že
se aleph1 krát aleph1 rovná aleph1. A stejně pokračujeme transfinitní
indukcí na kardinálech, což, jak už víte, je totéž jako si pro spor
vzít ten nejmenší kardinál kappa, pro který to neplatí, a ukázat, že
to pro něj ve skutečnosti platí.

Takže v obecném případě předpokládáme, že to platí pro všechny
kardinály menší než kappa, a postavíme takovou posloupnost dlouhou
kappa, Opět postupně procházíme čtverce. Musíme projít všechny
čtverce, protože každý čtverec je má šiřku menší než kappa, takže
obsahuje méně než kappa bodů, tady využíváme indukční předpoklad.

Proto je kappa na druhou rovno kappa, takže tento vzoreček platí pro
všechna nekonečná kardinální čísla.

Co bych rád abyste si z téhle série odnesli?
Z prvních dílů o teorii nekonečna to, že nekonečno je zajímavé a
nádherné, ale taky záludné a překvapivé oproti tomu, co jsme zvyklí z
konečného světa.
Z následujících dílů o základech matematiky to, že se prakticky celá
matematika dá formálně vybudovat jenom z několika málo axiomů a
množin, které se nějak navzájem obsahují.
A závěrečné dva díly měly demonstrovat, že tahle teorie taky něco
dokáže. Že je nekonečno vlastně mnohem krotší, než se zprvu mohlo
zdát. Že ačkoli jsme si na začátku série dokázali, že reálná čísla
jsou nespočetná, takže je nejde jen tak projít po jednom, tak jsme si
je v posledním díle vlastně tak nějak po jednom prošli, a nebyl s tím
žádný velký problém.

A to je ode mne z této série všechno. Na závěr bych rád poděkoval
svému bráchovi Radku Olšákovi za úvodní piano znělku a Grantu
Sandersonovi za působivý animační nástroj. A samozřejmě díky vám
divákům, že jste to se mnou vydrželi, i když jsem někdy dělal nudné
technické věci, nebo naopak šílené nepochopitelné věci, a ... mějte se
nekonečně!
