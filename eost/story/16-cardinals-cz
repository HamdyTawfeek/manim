What are cardinal numbers good for
==================================

Quote: Ukazuje se, že nekonečno je přesný opak toho, co se o něm říká. -- Aristoteles

* how to formally measure the cardinality?
* use specific ordinals -- weird but working
* ``cardinal numbers are more than just an amount''
* recursion on a cardinal
  * simple example: alternative solution to the grid coloring from chapter~\ref{intro}
  * example: there is a set of points in the plane having 3-element intersection with every circle
  * why ordinary recursion on ordinals fails?

V druhé kapitole jsme si zavedli kardinální čísla.
V páté kapitole jsme si zavedli ordinální čísla.
V jedenácté kapitole jsme si ukázali, co ordinální čisla formálně znamenají.
Teď si konečně ukážeme, co formálně znamenají kardinály.
Tedy, jaká že množina je třeba kontinuum.

Kontinuum by mělo zastupovat všechny množiny které mají mohutnost stejnou jako reálná čisla.

Jeden nápad by mohl být uvážit prostě všechny množiny mohutnosti
kontinua, a zabalit je do množiny. To ale nemůžeme udělat. Axiomy to
neumožňují, a naopak by existence takové množiny vedla ke sporu
v podobě Russelova paradoxu,

Přistoupit k tomu tedy tím druhým způsobem -- vybereme si
reprezentanta. Ale kterého?
Je množina reálných čisel dobrým reprezentantem této mohutnosti?
Nebo potenční množina množiny přirozených čísel?
Ani jedna volba není dost obecná. Chtěli bychom ideálně je univerzální
postup, když nám někdo dá nějakou množinu, jak najít reprezentanta této
množiny.
Podobně jako když nám někdo dá obecnou dobře uspořádanou množinu,
můžeme transfinitní rekurzí postavit odpovídající ordinál.

I když to může znít podivně, matematici se pro rozhodli pro kardinální
čísla využít opět ordinální čísla. Z principu dobrého uspořádání
víme, že můžeme reálnou přímku přeuspořádat na něco dobře
uspořádaného, když tomu najdeme ordinální typ, našli jsme ordinál
mohutnosti kontinua.

:{"A to je ta kardinalita?"}
:{"Skoro, ale musíme si vybrat konkrétní ordinál."}

Takže kardinalita obecné množiny bude jednoduše reprezentována
ordinálem dané mohutnosti. Ještě je ale třeba si vybrat, kterým
ordinálem. Víme, že už třeba ordinálů mohutnosti Aleph 0 je víc,
dokonce nespočetně mnoho, a s dalšimi kardinalitami to je
stejné. Využijeme proto dobrého uspořádání na ordinálech a vybereme si
tedy ten ordináľ, který je nejmenší možný.

Takže Aleph_0 je formálně stejná množina jako omega. Aleph_1 je stejná
množina jako omega_1. A i všechna dalši kardinální čísla jsou ve
skutečnosti jen vybraná ordinální čisla, která jsou nejmenší svojí
mohutnosti.

Ale kardinály nejsou dobré jenom pro formalitu. Ordinály, které jsou
nejmenší od své mohutnosti se můžou hodit v transfinitní
rekurzi. Ukážeme si to napřed na spočetném příkladu.

V prvním díle jsme řešili otázku, jak obarvit všechna políčka
nekonečné mřížky, aby byly všechny řádky až na konečně mnoho políček
modré, a všechny sloupce až na konečně políček žluté. Ukázali jsme si
tehdy jednoduché explicitní řešení, ale k výsledku se lze dobrat také
přímočarým postupným procesem.

Uvážime všechny řádky a sloupce, těch je jenom spočetně mnoho, takže
si je můžeme uspořádat do nekonečné posloupnosti délky omega. Následně
si budeme brát po jednom řádky nebo sloupce z naši posloupnosti, a
obarvíme jejich nevybarvená políčka na správnou barvu. Takže sloupec
nula obarvíme celý na žluto, řádek nula celý na modro, až na již
vybarvené prostřední políčko, sloupec 1 na žluto, až na již vybarvené
prostřední políčko, a tak dál. Tak každému řádku i sloupci zajistíme,
že bude mít správnou barvu až na konečně mnoho políček, z minulých
kroků.

V tomto postupu je klíčové, že jsme měli posloupnost dlouhou
kardinální čislo, tedy omega. Kdybychom zvolili posloupnost dlouhou
omega krát dva, začali s řádky, a až potom prošli sloupce, postup by
nefungoval. Jednoduše bychom tímto postupem napřed obarvili celou
tabulku na modro, a ve sloupcích už by nezbylo, co barvit. Jednoduše
proto, že najednou máme nekonečno předchozích kroků. Když jsme ale
použili kardinál, měli jsme vždy pouze konečně mnoho předchozích
kroků, a mohli jsme tak v celém procesu udržovat dostatečně málo
obarvenou tabulku.

U barvení tabulky to vypadá jako trivialita, ale podobnou myšlenku
můžeme aplikovat i u větších kardinálů. Uvažme následující
úlohu. Chceme sestrojit podmnožinu bodů roviny takovou, že každá
kružnice prochází přesně třemi body z této množiny. Taková množina
musí mít na jednu stranu body prakticky všude, protože můžeme udělat
naší kružničku jakkoli malou, a na druhou stranu musí být dostatečně
provzdušněná, aby i velké kružnice procházely vždy jenom třema body.

Danou množinu sestrojíme transfinitním procesem, kde v každém kroku
uspokojíme jednu kružnici. Kolik máme kružnic? Rovina je kartézský
součin R krát R, tedy bodů je v ní kontinuum krát kontinuum, to je
kontinuum. Je pravda, že jsme si zatím ukázali jenom, že aleph 0 krát
aleph 0 je aleph nula, ale popravdě to platí pro všechny nekonečné
kardinály. Proč tomu tak je, si ukážeme na závěr této kapitoly.

Takže bodů v rovině je kontinuum. Každá kružnice je určená svým
středem, a poloměrem, což je reálné čislo. možných poloměrů je teda
taky kontinuum, takže máme i kontinuum možných kružnic. Uspořádáme si
je tedy do posloupnosti dlouhé kontinuum, coby kardinální čislo, a
transfinitní rekurzí s výběrem budeme přidávat body do naší množiny
tak, abychom vždycky uspokojili příslušnou kružnici.

Takže si vezmeme první kružnici, a vybereme pro ni tři body. Následně
druhou kružnici, na tu opět dáme tři body, jen je musíme dát mimo tu
první kružnici. U třetí kružnice musíme být ještě o něco
opatrnějši, ale už to je v podstatě obecný případ. V každém kroku
rekurze totiž přidáváním bodů můžeme zajistit, že budou na příslušné
kružnici aspoň tři body, ale musíme si současně hlídat, že na žádnou
jinou kružnici nedáme více než tři body. To se týká jak těch již
prošlých kružnic, na kterých už určitě tři body jsou, tak
potenciálních dalších. Jak tedy můžeme opatrně přidat bod?
Dejme tomu, že jsme v kroku n. Protože je kontinuum kardinál, je
mohutnost n menši než kontinuum. V každém kroku jsme přidali nanejvýš
3 body, 3n je pořád míň než kontinuum. A když chceme přidat nový bod,
nesmíme ho přidat na žádnou kružnici, na které už tři body jsou. Každá
trojice bodů, která neleži na přímce přesně určuje jednu kružnici,
takže můžeme počet kružnic shora odhadnout jako počet bodů na třetí.
Nakonec každá taková zakázaná kružnice protíná naší vybranou kružnici
v nanejvýš dvou bodech, takže máme nanejvýš dvakrát 3n na třetí
zakázaných bodů.
To je pořád méně než kontinuum, ale an kružnici máme kontinuum
bodů. Když jsme zakázali méně  než kontinuum bodů, pořád nám kontinuum
bodů zbylo. Tak jeden z nich vybereme, a ten můžeme bezpečně přidat do
naši množiny.
Obnovíme množinu zakázaných kružnic a zakázaných bodů, a zopakujeme
proces ještě dvakrát, abychom na naši kružnici dostali přesně tři
body.
A tímhle procesem uspokojíme každou kružnici, takže ve výsledné
množině budou na každé kružnici ležet přesně tři body.
A aby se to povedlo, bylo důležité, že rekurze běžela na kardinálu,
takže jsme měli v každém kroku zaručeno méně než kontinuum zakázaných
bodů.
Působivé, není liž pravda? S transfinitní rekurzí s výběrem, a na
kardinálu se najednou nespočetno jeví o dost krotčí, než jak nezkrotně
mohlo vypadat ze začátku.

Na závěr nejen tohoto dílu, ale celé série si ukážeme, proč pro
libovolný nekonečný ordinál kappa platí, že kappa krát kappa je kappa.
V případě kontinua se to dá udělat i přímočaře a bez teorie, to si
když tak rozmyslete sami. My si tu ukážeme, jak se to dokáže obecně.

Začneme s alternativním důkazem, proč je aleph 0 krát aleph 0 rovno
aleph 0. Budeme si rekurzivně brát prvky kartézského součinu omega
krát omega, a budeme chtít, aby se výsledek vešel do posloupnosti
dlouhé omega. To můžeme zajistit následujícím pravidlem: Do tabulky si
nakreslíme všechny čtverce s jedním rohem vlevo nahoře, a v každém
kroku rekurze sebereme prvek z co nejmenšiho možného čtverce to jde.
To znamená, že napřed sebereme prvek nula, nula, pak v libovolném
pořadí prvky nula jedna, jedna nula, a jedna jedna, a tak dál.
Proč nám to akorát vyjde do posloupnosti dlouhé omega?
Rozhodně to nemůže být kratši, protože je omega ten nejkratší ordinál
mohutnosti aleph 0, a kartézský součin nemůže mít menší mohutnost.

Na druhou stranu, každý čtverec má konečnou šířku n, takže obsahuje
jenom n na druhou, tedy konečně mnoho bodů. To znamená, že se proces
nemohl skončit v žádném konkrétním čtverci, a musel projít všechny
čtverce.

Teď můžeme analogicky dokázat, že Aleph 1 krát Aleph 1 je
Aleph 1. Sestrojíme posloupnost dlouhou omega 1, do které budeme
skládat prvky kartézského součinu omega 1 na druhou.
Opět se budeme řídit pravidlem, že v každém kroku pereme prvek z co
nejmenšiho čtverce to jde. Teď už sice čtverec omega nemůžeme projít
tak pěkně z jedné strany na druhou, protože je třeba ctít dobré
uspořádání, ale můžeme jej projít všelijak jinak. Třeba napřed dolní
strana dobrava, pak pravá dolů. Nebo jakkoli jinak, dokud to bude
dobře uspořádané.

Opět jsme uvnitř posloupnosti dlouhé omega1 museli projít všechny
čtverce, protože jinak bychom museli zůstat uvnitř některého ze
čtverců o spočetné straně. Ale takový čtverec má současně spočetně
mnoho bodů, takže s ním určitě neprojdeme celou omega jedničku.

Takže jsme z toho, že se aleph0 krát aleph0 rovná aleph0 dokázali, že
se aleph1 krát aleph1 rovná aleph1. A stejně pokračujeme transfinitní
indukcí na kardinálech, což, jak už víte, je totéž jako si pro spor
vzít ten nejmenší kardinál kappa, pro který to neplatí, a ukázat, že
to pro něj ve skutečnosti platí.

Takže v obecném případě předpokládáme, že to platí pro všechny
kardinály menší než kappa, a postavíme takovou posloupnost dlouhou
kappa, Opět postupně procházíme čtverce. Musíme projít všechny
čtverce, protože každý čtverec je má šiřku menší než kappa, takže
obsahuje méně než kappa bodů, tady využíváme indukční předpoklad.

Proto je kappa na druhou rovno kappa, takže tento vzoreček platí pro
všechna nekonečná kardinální čísla.

Co bych rád abyste si z téhle série odnesli?
Z prvních dílů o teorii nekonečna to, že nekonečno je zajímavé a
nádherné, ale taky záludné a překvapivé oproti tomu, co jsme zvyklí z
konečného světa.
Z následujících dílů o základech matematiky to, že se prakticky celá
matematika dá formálně vybudovat jenom z několika málo axiomů a
množin, které se nějak navzájem obsahují.
A závěrečné dva díly měly demonstrovat, že tahle teorie taky něco
dokáže. Že je nekonečno vlastně mnohem krotší, než se zprvu mohlo
zdát. Že ačkoli jsme si na začátku série dokázali, že reálná čísla
jsou nespočetná, takže je nejde jen tak projít po jednom, tak jsme si
je v posledním díle vlastně tak nějak po jednom prošli, a nebyl s tím
žádný velký problém.

A to je ode mne z této série všechno. Na závěr bych rád poděkoval
svému bráchovi Radku Olšákovi za úvodní piano znělku a Grantu
Sandersonovi za působivý animační nástroj. A samozřejmě díky vám
divákům, že jste to se mnou vydrželi, i když jsem někdy dělal nudné
technické věci, nebo naopak šílené nepochopitelné věci, a ... mějte se
nekonečně!
